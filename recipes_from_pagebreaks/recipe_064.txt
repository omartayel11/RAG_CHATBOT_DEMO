طبق رُز باللحمة والحُمّص 
الوصفة دي غنية بالبروتين والتوابل الشرقية، وسر الطعم؟ تشويح اللحمة بالبصل والبُهارات الصح علشان النكهة تخرج!
المكونات:
نُص  كيلو لحم مكعبات  صَغيرة.
 إتنين كوب رُز بسمتي (مغسول ومنقوع عشرين دقيقة).
 كُبّايَة  حُمص مسلوق (أو معلب ومُصفّى).
 بَصَلة كبيرة مفرومة.
إتنين فص تُوم مفروم.
إتنين ملعقة كبيرة سَمنة بلدي أو زيت نباتي.
 مكعب مرقة فِراخ  أو لحم.
ملعقة  صَغيرة بُهارات مِشَكِّلة.
نُص  ملعقة  صَغيرةكُركُم.
مَلح وفِلفِل أسود حسب الرغبة.
ثلاث أكواب مَيَّة سخنة.
طريقة التحضير:
في حَلَّة على نار متوسطة، نِسخَّن السَمنة أو الزيت، و بعدين نِضِيفِ مكعبات اللحم ونشوّحها لغاية ما تاخد لون دهبي.
نِضِيفِ البصل المفروم، ونِقلّبه مع اللحم لحد ما يدْبَل وياخد لون دهبي.
نِضِيفِ التُوم المهروس، مكعب المرقة، والبُهارات المِشَكِّلة مع الكُركُم، ونِقلّب لمدة  خمس دقايق لحد ما تطلع الريحة الحلوة.
نِضِيفِ الرُز البسمتي بعد تصفيته كويس، ونِقلّبه مع اللحم والبُهارات لحد ما يتغلف كله بالنكهات.
نِضِيفِ المياه الساخن، ونِقلّب علشان كل المكونات تتوزع كويس.
نِضِيفِ الحُمّص، ونِقلّبه مع الرُز واللحم.
نِغَطِّي الحَلَّة ونسِيب الرُز على نار عالية لحد ما يتشرب المياه، بعدين نُوَطِّي النار خالص ونسِيبه لمدة عشرين دقيقة لغاية ما ينضج تمامًا.
نرفع الحَلَّة من على النار، ونسِيب الرُز يهدأ  خمس دقايق قبل التقديم.
التقديم:
يُقدَّم ساخنًا في طبق واسع، وممكن تزيينه بالمكسرات المحمصة (لوز أو صنوبر) ورشةْ بَقْدونس.
ممكن نقدّمه مع سَلَطَة زبادي بالخيار أو سَلَطَة طحينة.
نصيحة الشيف:
ممكن تضِيفي رشةْ قِرفة أو كَمُّون مع البُهارات لزيادة النكهة.
لو بتحبي اللحمة تبقى طرية أكتر، ممكن تسلقيها الأول نُص سلق وتستخدمي مرقتها بدل المياه العادي.
وبالهنا والشِفا!
طبق بانكيك السبانخ بالجبنة الرومي 
البانكيك دا خفيف وسهل، ومليان فوائد من السبانخ والجبنة الرومي، وسر الطعم؟ العجينة الكريمية والحشو الغني!
المكونات:
واحد و نُص كُبّايَة  دقيق.

إتنين كوب لبن حليب.

ثلاث بيضات.

نُص  ملعقة  صَغيرة مَلح.

رُبع  ملعقة  صَغيرة فِلفِل أسود.

إتنين ملعقة كبيرة سَمنة  للتحمير.

سِت ملاعق كبيرة سبانخ بيوريه (مهروسة).

أربع ملاعق كبيرة جبنةرومي مبشور.

طريقة التحضير:
في بولة كبيرة، نخلط اللبن مع الدقيق ونِقلّب كويس لحد ما يختفي أي تكتلات.
نِضِيفِ البيض المخفوق والمَلح والفِلفِل، ونِقلّب لغاية ما نحصل على خليط متجانس وسائل.
نصفّي الخليط بالمصفاة علشان يكون ناعم بدون أي تكتلات.
نِسخَّن طاسة غير لاصقة (تيفال) على نار متوسطة، وندهنها بقليل من السَمنة .
نِصُبّ مقدار مغرفة  صَغيرة من الخليط في الطاسة، ونوزعه بشكل دائري ليكون قرص رقيق.
نسِيبه لغاية ما ينضج من الأسفل، و بعدين نِقلّبه ليحمّر الوش الآخر و نكرر العملية لغاية ما ننتهي من كل الكمية.
نخلط نُص مقدار الجبنة الرومي مع السبانخ المهروسة، ونِقلّبهم كويس.
نأخذ قرص بانكيك، ونفرد عليه طبقة من الحشو، و بعدين نلفه على شكل اسطوانة.
نكرر العملية مع باقي الوحدات، و بعدين نرصها في طبق بايركس و نِرُشّ باقي الجبنة الرومي على وجه البانكيك الملفوف.
ندخل الصينية فرن ساخن على مِائَة و ثمانون  درجة لمدة عَشرة دقايق أو لغاية ما تدوب الجبنة وتسخن الحشوة.
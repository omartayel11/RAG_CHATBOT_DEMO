طبق بيكاتا الفِراخ باللمون  
أكلة كريمية وخفيفة، والطعم؟ مزيج من نكهة اللمون ، الكْرِيمَة، والمشروم مع التوابل العطرية!
المكونات:
إتنين صدور فِراخ  مَخلية ومُقطعة شرايح.

إتنين ملعقة كبيرة زِبدة  و ملعقة كبيرة زيت زيتون.

بَصَلة مفرومة ناعم ، و إتنين فص تُوم مهروس، وكُبّايَة  مشروم شرايح.

نُص كُبّايَة  كْرِيمَة طبخ.

عصير لمونة و قِشْر لمونة مبشورة، ملعقة  صَغيرة بُهارات مِشَكِّلة، و نُص  ملعقة  صَغيرة جوزة الطِّيبِ.

ملعقة كبيرة دقيق.

ملعقة  صَغيرة كابري.

ملعقة كبيرة بَقْدونس مفروم.

نُص  ملعقة  صَغيرة زعتر مجفف.

نُص  ملعقة  صَغيرة روزماري.

مَلح وفِلفِل أسود حسب الرغبة.

مَكَرُونَة مسلوقة للتقديم.
طريقة التحضير:
تشويح الفِراخ: سخّني الزِبدة  وزيت الزيتون في طاسة، شوّحي شرايح الفِراخ لغاية ما تاخد لون دهبي، و بعدين ارفعيها على جنب.
إضافة النكهات: في نفس الطاسة، شوّحي البصل والتُوم، و بعدين ضِيفي المشروم، البُهارات، المَلح، الفِلفِل، والدقيق، وقلِّبي كويس.
التسوية: ضِيفي الأعشاب (الزعتر، الروزماري، والبَقْدونس) وقلِّبي، و بعدين رجّعي الفِراخ للطاسة.
تحضير الصوص: ضِيفي عصير اللمون  والكْرِيمَة و قِشْر لمون مبشور والكابري، وقلِّبي لحد ما الصوص يتجانس.

التقديم: قدّميها سخنة مع المَكَرُونَة، وزيّني بالبَقْدونس.
وبالهنا والشِفا يا ست الحبايب.
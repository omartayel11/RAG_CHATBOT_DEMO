شورْبة الحريرة
الحريرة من أشهر الشوربات المغربية. ورغم إنها مغربية الأصل، إلا إنها بقت معروفة في بلاد كتير، وناس كتير بتحبها، خصوصًا في الشهر الكريم. 
المكونات:
نُص كيلو لحمة ضاني مكعبات، من غير عَضْم أو دِهنة.
ملعقة  صَغيرة كُركُم.
ملعقة صَغيرة فِلفِل أسود مطحون.
ملعقة صَغيرة قِرفة مطحونة.
رُبع ملعقة صَغيرة جَنزَبِيل بودرة.
رُبع ملعقة صَغيرة شطة مطحونة (اختياري لو بتحبيها سبايسي).
ملعقتين سَمنة بلدي أو زِبدة.
تلات إربع كُبّايَة  كَرَفس مفروم.
بَصَلة بيضا مفرومة.
بَصَلة حمرا مفرومة.
نُص كُبّايَة كُزبرة خضرا مفرومة.
خمس حبات طماطم متوسطة، مُقشرة ومُقطعة مكعبات.
سبع أكواب مياه.
تلات إربع كُبّايَة  عَدْس أخضر.
علبة حُمّص، مُصفّى.
مِائَة جرام شِعرية.
بيضتين.
 لمونة.
الطريقة:
بُصي يا ست الكُل، هنجيب حَلَّة كبيرة، نِحُط اللحمة مع الكُركُم، الفِلفِل الأسود، القِرفة، الجَنزَبِيل، الشطة، السَمنة، الكَرَفْس، البصل، والكُزبرة، ونِقلّب على نار هادية لمدة  خمس دقايق. بعد كده، نِضِيفِ الطماطم و  نسِيبهم على نار هادية رُبع ساعة.
نِضِيفِ المياه والعَدْس، ونرفع النار لحد ما الشورْبة تغلي، وبعد كده نُوَطِّيها ونِغَطِّي الحَلَّة، ونسِيبها تِستِوي على نار هادية لمدة ساعتين.
قبل ما تِخلص الشورْبة بـعَشرة دقايق، نعلي النار شوية ونِضِيفِ الحُمّص والشِعرية، ونسِيبهم لحد ما الشِعرية تِستِوي. بعد كده، نِضِيفِ عصير اللمون  والبيض، ونسِيبهم دقيقتين على النار لحد ما البيض يِستوي.
نرفع الشورْبة من على النار، ونِحُطّها في الأطباق، وبالهنا و الشِفا حبيبتي!
ولو حد سأل عن سر الطعم، نقول: سر المهنة يا ست الكُل!
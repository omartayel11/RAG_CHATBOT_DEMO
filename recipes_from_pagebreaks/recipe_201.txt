لازانيا المشروم والسبانخ
لو بتحبي الأكلات الخفيفة والطعم الغني، لازانيا المشروم والسبانخ هتكون اختيارك المثالي! طبقات لازانيا لذيذة مع حشوة مشبعة بالمشروم والسبانخ، وكمان مع صوص كريمي من اللبن والبارميزان. أكيد هتعجبك!
المكونات:
لازانيا مسلوقة.
إتنين ملعقة كبيرة زيت زيتون.
نُص كيلو مشروم.
مَلح وفِلفِل.
 إتنين كوب سبانخ بِيبي.
أربع فصوص تُوم مفروم.
خَمْسين جرام زِبدة .
كُبّايَة  طماطم مجففة.
ملعقة كبيرة دقيق.
 إتنين كوب حليب.
مِائَة جرام بارميزان.
للوجه:
رُبع كيلو موتزاريلا.
مشروم.
طريقة التحضير:
تحضير الحشوة:
في طاسة على النار، سخّني زيت الزيتون والزِبدة  مع التُوم المفروم.
ضِيفي المشروم ال مُقَطَّع وقلِّبيه لحد ما يطرى.
ضِيفي السبانخ البِيبي وقلِّبيهم مع المشروم.
ضِيفي  المَلح والفِلفِل والدقيق وقلِّبيهم كويس لحد ما يختلطوا مع بعض.
ضِيفي الطماطم المجففة وقلبوا مع الخليط.
بعد كده، ضِيفي الحليب تدريجيًا وقلِّبي لحد ما يتماسك الخليط ويصبح قوامه كريمي.

ترتيب اللازانيا:
في صينية بايركس، حُطّي طبقة من شرايح اللازانيا المسلوقة كقاعدة.
و بعدين ضِيفي طبقة من الحشوة، وبعدها رشةْ من البارميزان.
كرّري الطبقات بنفس الطريقة لحد ما تِخلص المكونات.
في النهاية، حُطّي طبقة من الموتزاريلا على الوش.
سخّني الفرن على درجة حرارة مِائَة و ثمانون  مئوية، وحُطّي الصينية في الفرن.
اتركيها لحد ما تسيح الجبنة وتتحمر من فوق.
بعد ما تخرج من الفرن، حُطّي مشروم إضافي على الوش، و بعدين قدّميها سخنة.
وبالهنا والشِفا!
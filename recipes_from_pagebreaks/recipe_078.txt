طبق جَمْبَرِي بالخلطة 
جَمْبَرِي بالخلطة هو أكلة لذيذة ومليانة توابل ونكهات غنية، بيتتبل الْجَمْبَرِي بمزيج مخصوص من البُهارات وبيتطبخ بطريقة تخليه طري وطعمه يجنن.
المكونات:
نُص  كيلو جَمْبَرِي مُقشَّر.
بَصَلة مفرومة.
ثلاث فصوص تُوم مفروم.
عود كُرَّات مفروم.
عود كَرَفس مفروم.
نُص  ملعقة  صَغيرة زعتر.
فِلفِل أخضر حار (مفروم).
نُص كُبّايَة  فِلفِل ألوان مكعبات.
عصير لمونة.
ملعقة  صَغيرة بُهارات سمك.
ملعقة  صَغيرة كُزبرة ناشفة.
إتنين طماطم مفرومة.
إتنين ملعقة كبيرة صلصة طماطم.
رُبع كُبّايَة  كُزبرة خضراء مفرومة.
مَلح وفِلفِل حسب الرغبة.
مكعب مرقة.
نُص  ملعقة  صَغيرة كَمُّون.
نُص  ملعقة  صَغيرة كاري.
إتنين ملعقة كبيرة زيت.
طريقة التحضير:
في طاسة واسعة، نِسخَّن الزيت ونشوّح البصل والتُوم لحد ما ياخدوا لون دهبي خفيف.
  نِضِيفِ الكُرَّات، الكَرَفس، الزعتر، والكُزبرة الناشفة، ونِقلّبهم كويس علشان الريحة تطلع.
  نِضِيفِ كل البُهارات اللّي عندنا (مَلح، فِلفِل، كَمُّون، كاري، بُهارات السمك) ونِقلّب تاني.
 نِضِيفِ الطماطم المفرومة، صلصة الطماطم، والفِلفِل الحار، ونسِيبهم يِتْسَبِّكُوا على نار هادية لحد ما الصوص يبقى تقيل شوية.
 نِضِيفِ الْجَمْبَرِي ونِقلّبه في الخلطة، ونسِيبه على النار ٥ – ٧ دقايق بس لحد ما يِستوي، علشان يفضل طري ومحتفظ بطعمه.
 قبل ما نطفي النار، نِضِيفِ عصير اللمون  والكُزبرة الخضراء، ونِقلّب آخر تقليبة.
ويقدم سخن مع رُز صيادية أو عيش بلدي، وبالهنا والشِفا يا ست الكُل!
طبق شِعرية بالخضار واللحمة المفرومة
وصفة سريعة ولذيذة تجمع بين الشِعرية والخضار مع اللحمة المفرومة لطعم غني ومميز.
المكونات:
نُص كيلو لحمة مفرومة.
كيس مَكَرُونَة شِعرية.
 جزرتين متوسطة مبشورة أو مُقطعة شرايح رُفَيَّعَة.
مِائتان جرام كرنب الأبيض.
إتنين حبة فِلفِل رومي أخضر مُقطعة شرايح.
ثلاث أعواد بصل أخضر مُقطعة حلقات.
مِائتان جرام بسلة.
مِائتان جرام فاصوليا خضراء مُقطعة قِطع  صَغيرة.
 بَصَلة كبيرة مفرومة ناعم.
مكعب مرقة فِراخ  قليل المَلح.
 ملعقة  صَغيرة بُهارات كاري.
 ملعقة  صَغيرة كُركُم.
مَلح حسب الرغبة.
 ملعقة  صَغيرة فِلفِل أسود.
طريقة التحضير:
كَسّري الشِعرية لقِطع  صَغيرة، وإسْلُقِيها في مَيَّة مغلي لحد ما تبقى ناضجة لكن مش مهترية، وصفيها واتركيها على جنب.
في طاسة كبيرة، سخّني شوية زيت وضِيفي البَصَلة المفرومة وقلِّبيها لحد ما تذبل.
ضِيفي اللحمة المفرومة وقلِّبيها كويس لحد ما لونها يتغير وتنشف منها المياه.
ضِيفي البُهارات، الكُركُم، الفِلفِل الأسود، والمَلح، وقلِّبي كويس.
حُطّي مكعب مرقة الفِراخ وقلِّبي لحد ما يدوب تمامًا.
ضِيفي الشِعرية المسلوقة على اللحمة وقلِّبي كويس.
بعدين ضِيفي الْكُرُنْب الأبيض، وقلِّبيه شوية مع اللحمة والشِعرية.
ضِيفي باقي الخضار (الجَزَر ، الفِلفِل الرومي، البسلة، والفاصوليا الخضراء) مع التقليب المستمر على نار متوسطة.
غطي الطاسة وسيبيها على نار هادية لحد ما الخضار يِستوي.
في آخر خطوة، ضِيفي البصل الأخضر وقلِّبي لحد ما يختلط مع باقي المكونات.
قدّميها ساخنة كوجبة عشاء خفيفة ومغذية.

بالهنا والشِفا!
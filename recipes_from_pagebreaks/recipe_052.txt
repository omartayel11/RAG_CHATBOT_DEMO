سَلَطَة الكول سلو 
احلى السلطات اللى بنقدمها على كل سفرة, لذيذة و شهية اوي.
المكونات:
أربع أكواب كرنب  مُقَطَّع شرايح رُفَيَّعَة (نُص  رأس ملفوف متوسط الحجم).
 كُبّايَة  و نُص جزر مبشور خِشن (حوالي ثلاث جزرات كبيرة).
ملعقة كبيرة بصل صغير مفروم ناعم أو مبشور.
رُبع  كُبّايَة  مايونيز.
رُبع  كُبّايَة  لبنة.
رُبع  كُبّايَة  سُّكَّر.
ملعقة كبيرة خل أبيض.
إتنين ملعقة كبيرة عصير لمون.
نُص  ملعقة  صَغيرة مَلح.
رُبع ملعقة  صَغيرة فِلفِل أسود مطحون.
الطريقة:
في بولة كبيرة، نخلط الْكُرُنْب والجَزَر  مع بعض.
في بولة ثانية، نخلط المايونيز، البصل، السُّكَّر، اللبنة، الخل، عصير اللمون ، المَلح، والفِلفِل الأسود، ونِقلّبهم كويس لحد ما يدوب السُّكَّر تمامًا.
نِضِيفِ خليط الصوص إلى خليط الْكُرُنْب والجَزَر ، ونِقلّب كويس علشان المكونات كلها تتجانس.
نِغَطِّي السَلَطَة ونِدَخلها الثلاجة لمدة ساعة على الأقل قبل التقديم علشان النكهات تمتزج.
نقدّمها باردة مع المشويات أو السندوتشات.
وبالهنا والشِفا!
صينية بطاطس بالفِراخ
الوصفة دي من الأكلات السهلة والخفيفة اللّي بتجمع بين طعم الفِراخ المتبل اللذيذ وطراوة البطاطس المشوية في الفرن مع نكهة زيت الزيتون والتوابل. مناسبة جدًا للغداء أو العشاء، وبتتحضر بسرعة بدون مجهود كبير.
المكونات:
أربع بطاطس مُقطعة شرايح رُفَيَّعَة ومتبلّة بالمَلح والفِلفِل الأسود.
ثلاث بصلات مُقَطَّعين حلقات كاملة.
أربع صدور فِراخ.
نُص  كُبّايَة  زيت زيتون.
كُبّايَة  زبادي.
مَلح وفِلفِل أسود حسب الرغبة.
ملعقة  صَغيرة بابريكا.
ملعقة  صَغيرة بُهارات فِراخ.
ملعقة  صَغيرة كَمُّون.
ملعقة  صَغيرة كُزبرة ناشفة.
ملعقة كبيرة زعتر.
رُبع  كُبّايَة  عصير لمون.
طريقة التحضير:
 في وعاء، تخلطي صدور الفِراخ مع المَلح، الفِلفِل الأسود، زيت الزيتون، الزبادي، البابريكا، بُهارات الفِراخ، الكَمُّون، الكُزبرة، الزعتر، وعصير اللمون ، وسيبيه يتبل لمدة نُص ساعة على الأقل.
 في صينية بايركس، رُصّي شرايح البصل أولًا، وبعدها شرايح البطاطس المتبلة.
 حُطّي صدور الفِراخ المتبلة فوق طبقة البطاطس والبصل.
 دَخلي الصينية الفرن على درجة حرارة مِائَة و ثمانون  مئوية وسيبيها لمدة أربعين دقيقة لحد ما الفِراخ يِستوي تمامًا والبطاطس تبقى طرية.
 قدّميها سخنة مع عيش بلدي أو رُز  أبيض وسَلَطَة جانبية.

وبالهنا والشِفا، جَرِّبِيهَا وهتبهري كل اللّي يجربها!
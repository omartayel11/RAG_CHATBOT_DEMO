طاجن فِراخ بالبروكلي وٱلْكُرَّات
المكونات:
أربع ملاعق كبيرة زِبدة. 
ثلاث صدور فِراخ  مُقطعة مكعبات.
رُبع  كُبّايَة  من رؤوس الكُرَّات.
سِت عيدان كُرَّات مُقطعة شرايح.
إتنين ملعقة كبيرة دقيق.
إتنين كوب  كْرِيمَة طبخ.
ثمرة بروكلي مُقطعة زهرات  صَغيرة.
كُبّايَة  جبنة شيدر مبشورة.
كُبّايَة  جبنة موتزاريلا مبشورة.
رُبع  كُبّايَة  جبنة بارميزان مبشورة.
مَلح وفِلفِل أسود حسب الرغبة.
طريقة التحضير:
تحضير الفِراخ:
في طاسة على النار، سيّحي نُص كمية الزِبدة .
ضِيفي مكعبات الفِراخ ورؤوس الكُرَّات، وقلِّبيهم لحد ما يتحمروا نُص تحميرة.
شيلي الفِراخ من الطاسة وحُطّيها على جنب.
تحضير الصوص الكريمي:
في نفس الطاسة، ضِيفي باقي كمية الزِبدة .
ضِيفي الدقيق، وقلِّبيه لحد ما يتجانس وياخد لون فاتح.
صُبّي الكْرِيمَة بالتدريج مع التقليب المستمر لحد ما الخليط يتجانس ويبدأ يغلي.
تحضير الطاجن:
في نفس الطاسة، شوّحي عيدان ٱلْكُرَّات مع زهرات البروكلي تشويحة سريعة.
في قالب بايركس، رُصّي خليط البروكلي وٱلْكُرَّات في القاع.
ضِيفي الفِراخ فوقهم، و بعدين صُبّي الصوص الكريمي عليهم.
وزّعي الجبنة(الشيدر والموتزاريلا والبارميزان) على الوش.
دَخلي الطاجن الفرن تحت الشواية لحد ما الجبنة تسيح وتاخد لون دهبي شهي.
قدّمي الطاجن سخن مع عيش محمص أو رُز  أبيض وسَلَطَة جانبية.
بالهنا والشِفا!
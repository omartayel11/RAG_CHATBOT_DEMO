طبق شيش طاووق فِراخ
شيش طاووق الفِراخ من الأكلات المشوية اللذيذة جدًا! 
المكونات:
علبة زبادي.
أربع ملاعق كبيرة عصير لمون.
مَلح وفِلفِل أسود حسب الرغبة.
ملعقة  صَغيرة كُركُم.
ملعقة كبيرة صلصة طماطم.
ملعقة  صَغيرة بابريكا.
إتنين ملعقة كبيرة زيت.
أربع صدور فِراخ  مُقطعة مكعبات كبيرة.
ملعقة كبيرة جارام ماسالا.
ملعقة كبيرة كاري.
ملعقة  صَغيرة زَنجَبِيل بودرة.
فِلفِل ألوان  مُقَطَّع مكعبات.
أسياخ خشبية منقوعة في مَيَّة لمدة نُص ساعة.
طريقة التحضير:
في وعاء كبير، إخلطي الزبادي مع عصير اللمون ، المَلح، الفِلفِل، الكُركُم، صلصة الطماطم، البابريكا، الزيت، الجارام ماسالا، الكاري، والزَنجَبِيل البودرة.
قلِّبي المكونات كويس لحد ما تبقى التَتْبِيلَة متجانسة.
ضِيفي مكعبات الفِراخ للتَتْبِيلَة، وقلِّبي كويس عشان كل قطعة تتغطى بالتَتْبِيلَة تمامًا.
غطي الوعاء ببلاستيك غذائي، ودَخليه التلاجة لمدة ثلاث ساعات على الأقل، والأفضل تبات ليلة كاملة عشان الطعم يبقى أقوى.
بعد التتبيل، خرّطي مكعبات الفِراخ مع الفِلفِل الألوان في الأسياخ الخشبية
سخّني الفرن على درجة حرارة مِائَتان مئوية.
رُصّي الأسياخ على صينية فرن مبطنة بورق زِبدة  أو مدهونة زيت.
دَخليها الفرن لمدة عشرين دقيقة، مع تقليبها في النص، لحد ما تتحمر وتاخد لون حلو.
ممكن كمان تشويها على الجريل أو في طاسة شواء ساخنة مع مسحة زيت.

قَدِّمِي الشيش طاووق مع خبز عربي، بطاطس محمرة، وسَلَطَة زبادي بالخيار.
ممكن تضِيفي صوص تُومية أو سَلَطَة طحينة حسب الرغبة.

وبالهنا والشِفا!
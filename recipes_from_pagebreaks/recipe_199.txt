لازانيا باللحمة المفرومة
اللازانيا باللحمة المفرومة من الأطباق الإيطالية الشهية اللّي بتجمع بين الطعم الغني للعصاج والبَشَاميل الكريمي مع طبقات اللازانيا. تعتبر أكلة مثالية للعزومات أو حتى لو حابة تعملي طبق مميز في العشاء!
المكونات:
شرايح لازانيا.
لحمة مفرومة.
بصل مفروم.
تُوم مفروم.
كُرَّات مفروم.
كَرَفس مفروم.
زعتر.
عصير طماطم.
صلصة طماطم.
مَلح وفِلفِل.
رشةْ سُّكَّر.
للبَشَاميل:
لبن. دقيق. زِبدة . مرقة.
مَلح وفِلفِل. جوزة الطِّيبِ.
جبنة موتزاريلا للوجه.
طريقة التحضير:
تحضير الحشوة:
في طاسة على النار، شوّحي اللحمة المفرومة مع البصل والتُوم لحد ما يدْبَلوا.
بعد كده، ضِيفي ٱلْكُرَّات والكَرَفس والزعتر، وقلِّبيهم مع اللحمة.
ضِيفي  عصير الطماطم وصلصة الطماطم ورشةْ السُّكَّر، وتبلّي بالمَلح والفِلفِل.
اتركي المزيج يغلي على نار هادئة لحد ما يِتْسَبِّكْ الصوص تمامًا.
تحضير البَشَاميل:
في طاسة تانية، شوّحي الدقيق مع الزِبدة  لحد ما يختلطوا.
ضِيفي اللبن بالتدريج وقلِّبي كويس لحد ما يتماسك ويثقل القوام.
ضِيفي  المرقة، المَلح، الفِلفِل، وجوزة الطِّيبِ، واستمري في التقليب لحد ما يبقى البَشَاميل سميك وناعم.
ترتيب اللازانيا في البايركس:
في صينية بايركس، رُصّي طبقة من شرايح اللازانيا و بعدين حُطّي فوقها طبقة من عصاج اللحمة بالصوص.
ضِيفي  طبقة من البَشَاميل، و بعدين كرري نفس العملية لحد ما تِخلص الكمية.
في آخر طبقة، حُطّي الجبنة الموتزاريلا على الوش.
سخّني الفرن على درجة حرارة مِائَة و ثمانون  درجة مئوية.
دَخلي الصينية في الفرن واتركيها لحد ما يتحمر الوش وتتماسك الطبقات. وبالهنا والشِفا!
طبق رُز  مِعَّمر باللحمة
الرُز المِعَّمَّر من الأكلات المصرية الأصيلة، وطعمه بيبقى غني وكريمي، وسر الطعم؟ القِشطة البلدي والسَمنة  اللّي بيخلوا الوش دهبي وجميل!
المكونات:
نُص  كيلو لحمة مسلوقة ومُقطعة قِطع متوسطة.

ثلاث أكواب رُز مصري مغسول ومُصفّى.

 إتنين كوب لبن كامل الدسم.

 إتنين كوب مَيَّة أو شورْبة اللحم.

إتنين ملعقة كبيرة سَمنة  بلدي.

نُص  كُبّايَة  قِشطة بلدي.

ملعقة  صَغيرة بُهارات مِشَكِّلة.

مَلح وفِلفِل أسود حسب الرغبة.

طريقة التحضير:
في حَلَّة على نار متوسطة، نِحُط اللبن، المياه (أو الشورْبة)، والسَمنة ، ونسِيبهم لغاية ما يسخنوا بدون غليان.

في طاجن فخار أو صينية فرن، نخلط الرُز مع اللحمة المسلوقة ونِضِيفِ عليهم المَلح، الفِلفِل الأسود، والبُهارات المِشَكِّلة، ونِقلّب كويس.

نِضِيفِ خليط اللبن والسَمنة  فوق الرُز واللحمة، ونوزّعه بالتساوي.

نوزّع القِشطة على الوش بحيث تغطي السطح علشان تدّي طعم كريمي ووش دهبي .

ندخل الطاجن فرن سخن على مِائَة و ثمانون  درجة مئوية، ونسِيبه لمدة أربعين دقيقة أو لغاية ما ينضج الرُز ويحمّر الوش.

يُقدم ساخنًا مع سَلَطَة خضراء أو مِخَلِّل، ويا سلام لو معاه كمان مشروب عرقسوس أو كركديه!

لو عايزة الوش يبقى أحلى، ممكن تحُطّي الطاجن تحت الشواية آخر  خمس دقايق.
وبالهنا والشِفا!
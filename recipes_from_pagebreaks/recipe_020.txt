البطاطس بالكْرِيمَة والجبنة 
الطبق دا ولا أسهل ولا ألزّ، دسم شوية لكن الطعم هيخليكي تاكلي من غير تفكير!
المكونات:
ثلاث حبات بطاطس متوسطة مُقطعة أصابع.
نُص كُبّايَة  مَيَّة مغلي.
مكعب مرقة فِراخ. 
ملعقة كبيرة عسل.
رُبع  لتر كْرِيمَة لَبَّانِي.
جبنة موزاريلا مبشورة.
الطريقة:
نصفّي أصابع البطاطس في صينية بايركس بطبقة واحدة علشان تِستِوي كويس.
في بولة، نخلط المياه المغلية مع العسل، مكعب المرقة، والكْرِيمَة، ونِقلّب كويس.
نِصُبّ الخليط على البطاطس، وندخل الصينية الفرن على درجة حرارة مِائَة و ثمانون  لمدة خمسة و أربعين دقيقة أو لحد ما البطاطس تبقى طرية ومتماسكة.
قبل ما تِستِوي بـعَشرة دقايق، نِرُشّ جبنة الموزاريلا على الوش، ونِدَخلها الفرن تاني لحد ما الجبنة تسيح وتاخد لون دهبي.
تتقدّم سخنة، ويا سلام لو معاها عيش محُمّص أو سَلَطَة جانبية!
نصيحة الشيف:
لو عايزة نكهة أغنى، ممكن تضِيفي رشةْ جوزة الطِّيبِ أو زعتر مع الخليط.
ممكن تستخدمي خليط جبنة(موزاريلا و شيدر) علشان طعم ألذّ.
والسر كله في الحب واللمسة الحلوة يا ست الكُل.
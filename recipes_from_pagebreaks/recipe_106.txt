طبق فِراخ محشية بالكِبَدّ والقوانص
الفِراخ المحشية بالكِبَدّ والقوانص من الأكلات المصرية اللذيذة والمغذية، بتتميز بطعمها الغني بفضل التوابل والحشوة اللّي بتديها نكهة مميزة. تتقدم غالبًا في العزومات والمناسبات مع الرُز بالشِعرية أو العيش.
المكونات:
فَرخة كاملة.
كِبَدّ وقوانص.
رُز  للحشو.
مَيَّة ولبن لتسوية الرُز.
بصل مفروم.
تُوم مفروم.
جزر مبشور.
زيت.
بُهارات مِشَكِّلة.
قِرفة.
تُوم بودرة.
بابريكا.
روزماري مطحون.
مَلح وفِلفِل.
لسلق الفِراخ:
وَرَق لَوْرَى - كَمُّون  - حَبَّهَان - كُزبرة.
جوزة الطِّيبِ - بصل-  جزر - كَرَفس.
طريقة التحضير:
شوّحي البصل في الزيت على النار لحد ما يدْبَل، و بعدين ضِيفي التُوم وقلِّبي.
ضِيفي المَلح والفِلفِل والبُهارات والقِرفة والتُوم البودرة والبابريكا والروزماري، وقلِّبي الخليط كويس.
ضِيفي الجَزَر  المبشور، وبعد ما يتشوَّح ضِيفي الكِبَدّ والقوانص وقلِّبيهم لحد ما يتغير لونهم.
ضِيفي الرُز وشوّحيه مع المكونات، و بعدين ضِيفي اللبن وقليل من المياه المغلية وسيبيه على نار هادية لحد ما يتشرب.
تبّلي الفِراخ من الداخل والخارج بالمَلح والفِلفِل.
احشيها بخليط الرُز بالكِبَدّ والقوانص، و بعدين اربطي الأرجل بخيط المطبخ عشان الحشوة ما تخرجش أثناء السلق.
في حَلَّة على النار، حُطّي مَيَّة مغلي وضِيفي ورق اللَوْرَى والكَمُّون الحب والحَبَّهَان والكُزبرة الحب وجوزة الطِّيبِ والبصل والجَزَر  والكَرَفس.
حُطّي الفِراخ المحشية في المياه وسيبيها على نار متوسطة لغاية ما تِستِوي نُص سلقة.
طلّعي الفِراخ من مَيَّة السلق، وحُطّيها في صينية فرن.
رُصّي فوقها شرايح الطماطم، وادهنيها بالسَمنة  أو الزِبدة .
دَخليها الفرن على درجة حرارة مِائَتان لحد ما تتحمر وتاخد لون دهبي جميل.
قدّميها سخنة مع الرُز بالشِعرية أو العيش وسَلَطَة خضراء، وبالهنا والشِفا!
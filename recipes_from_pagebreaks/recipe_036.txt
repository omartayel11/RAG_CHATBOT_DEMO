ورق العِنَب (يَلَنجي) 
ورق العِنَب بالزيت أو اليَلَنجي وصفة تحفة لعشاق الأكل النباتي، خفيفة ومنعشة، وسر الطعم؟ التسوية البطيئة والتَتْبِيلَة المظبوطة!
المكونات:
رُبع  كيلو ورق عِنَب.
 كُبّايَة  رُز مصري.
 بصلتين متوسطة مفرومة ناعم.
إتنين ملعقة كبيرة بَقْدونس مفروم.
 طماطم كبيرة مفرومة ناعم.
إتنين ملعقة كبيرة عصير لمون  (أو حسب الرغبة).
رُبع كُبّايَة  زيت زيتون.
مَلح وفِلفِل أسود حسب الرغبة.
الطريقة:
نغسل ورق العِنَب كويس، ونِحُطه في مَيَّة مغلية لمدة دقيقتين، وبعدها نصفّيه علشان يطرى.
في طاسة، نِسخَّن زيت الزيتون ونشوّح البصل لحد ما يصفّر.
نِضِيفِ الرُز المغسول ونِقلّب لمدة دقيقتين، و بعدين نِضِيفِ كُبّايَة  مَيَّة ونسِيبه على نار هادية لحد ما يِستوي نُص سوى.
نرفع الحَلَّة من على النار، ونِضِيفِ البَقْدونس، الطماطم، ملعقة عصير لمون ، المَلح، والفِلفِل، ونِقلّب كويس.
نفرد كل ورقة عِنَب، ونزيل العروق القاسية، ونِحُط ملعقة  صَغيرة من الحشوة في منتصف الورقة.
نلف الورقة على شكل إصبع، ونكرر الخطوة مع باقي الورق.
في قاع الحَلَّة، نرص بعض أوراق العِنَب، وممكن نِحُط شرايح بطاطس علشان تمنع الالتصاق.
نرص فوقها أصابع ورق العِنَب بشكل متناسق.
نغمر الورق بالمياه المضاف إليه زيت الزيتون، عصير اللمون ، والمَلح، ونِحُط طبق مقلوب فوق الورق علشان ما يفكّش أثناء السِوا.
نِغَطِّي الحَلَّة، ونسِيبها على نار متوسطة لغاية ما تغلي، و بعدين نُوَطِّي النار ونسِيبها لحد ما يِستوي الورق تمامًا.
نسِيب ورق العِنَب يبرد، و بعدين نقدّمه في طبق التقديم، أو نِقلّبه بحرص علشان يطلع شكله متناسق.
يُزين بشرايح لمون ، ويقدّم باردًا مع زبادي أو سَلَطَة.
وبالهنا والشِفا!
مَكَرُونَة فاهيتا الفِراخ
دي أكلة لذيذة وغنية، تجمع بين طعم المَكَرُونَة والفِراخ المشوي مع بُهارات الفاهيتا. الصوص الكريمي مع الجبنة يضيف طعم غني ولذيذ، وبيخليها من الأطباق المفضلة في كل وقت.
المكونات
 مَكَرُونَة أقلام مسلوقة.
 صدور فِراخ  شرايح.
 مَلح وفِلفِل.
 بابريكا.
 أوريجانو.
 كُركُم.
 بصل شرايح.
 فِلفِل ألوان شرايح.
 جبنةكريمي.
 كْرِيمَة طهي.
 جبنة موتزاريلا مبشور.
للصوص
 قِشطة.
 كْرِيمَة.
 جبنة كريمي.
للوجه
 جبنة موتزاريلا مبشور
طريقة التحضير:
تبلّي شرايح الفِراخ بالمَلح، الفِلفِل، البابريكا، الأوريجانو، والكُركُم. في طاسة، شوّحي الفِراخ على النار مع الفِلفِل الألوان والبصل لحد ما يدْبَلوا. ضِيفي الكْرِيمَة والجبنة الكريمي، وقلِّبيهم لحد ما يدوب الجبنة ويتجانس الخليط. في بايركس، حُطّي المَكَرُونَة المسلوقة. إخلطي مقادير الصوص (القِشطة، الكْرِيمَة، والجبنة الكريمي) وضِيفيهم على المَكَرُونَة. دَخلي البايركس في الفرن شوية لحد ما تسخن المَكَرُونَة.
بعد كده، ضِيفي خليط الفِراخ على المَكَرُونَة. رُشّي الجبنة الموتزاريلا المبشور على الوش. دَخلي البايركس في الفرن لحد ما يتحمر الوش ويتجانس الخليط. قَدِّمِي المَكَرُونَة ساخنة مع إضافاتك المفضلة.

و بالهنا و الشِفا.
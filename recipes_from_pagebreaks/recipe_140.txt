مَكَرُونَة بَشَاميل بالسمك الفيليه
المكونات:
رُبع كيلو مَكَرُونَة قلم مسلوقة.
سمك فيليه  مُقَطَّع مكعبات.
إتنين فص توم مفروم.
إتنين حبة بصل مفروم.
ملعقة دقيق.
إتنين كوب  لبن.
إتنين ملعقة كبيرة كْرِيمَة طهي.
مرقة خضار.
رشةْ مَلح وفِلفِل.
إتنين ملعقة كبيرة زِبدة.
كُبّايَة  جبنة موتزاريلا.
إتنين حبة فِلفِل ألوان مُقَطَّع.
إتنين قرن فِلفِل حار مُقَطَّع.

الطريقة:
في طاسة على النار، حُطّي الزِبدة  وسيّحيها، بعدين ضِيفي البصل المفروم وقلِّبيه لحد ما يدْبَل.

ضِيفي التُوم المفروم وقلِّبي شوية، بعدين ضِيفي الدقيق وقلِّبي كويس لحد ما يتشوَّح.

صُبّي المرقة تدريجيًا مع التقليب، وضِيفي الفِلفِل الألوان والفِلفِل الحار.

حُطّي مكعبات السمك الفيليه، وقلِّبيهم مع الخليط لحد ما يمتزجوا كويس.

ضِيفي كْرِيمَة الطهي، وقلِّبي الخليط لحد ما يبقى كريمي ومتجانس.

في بايركس، حُطّي طبقة من المَكَرُونَة المسلوقة، بعدين طبقة من خليط السمك.

ضِيفي طبقة تانية من المَكَرُونَة، ورُشّي على الوش الجبنة الموتزاريلا.

دَخلي البايركس الفرن على درجة حرارة مِائَة و ثمانون  مئوية، وسيبيه لحد ما الجبنة تسيح ووشه يتحمر.

قدّميه سخن وبالهنا والشِفا.
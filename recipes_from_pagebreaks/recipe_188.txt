مَكَرُونَة بالكِبدة والسُّجق 
مَكَرُونَة بالكِبدة والسُّجق هي وجبة مميزة وطعمها غني بالتوابل، مع مزيج رائع من الكِبدة والسُّجق. جربي الوصفة دي في أي وقت وحتعجبك أكيد!
المكونات:
مَكَرُونَة اسباجتي مسلوقة.
نُص كيلو كِبدة لحم.
رُبع  كيلو سجق.
تُوم مفروم.
عصير لمون.
فِلفِل حار.
بُهارات لحمة.
زيت.
مَلح وفِلفِل.
بصل بودر.
كَمُّون.
كُزبرة جافة.
للصلصة:
واحد لتر عصير طماطم.
بصل مفروم.
تُوم مفروم.
قرن فِلفِل حار.
مَلح وفِلفِل.
زيت وسَمنة.
طريقة التحضير:
في طاسة على النار، حُطّي الزيت و بعدين ضِيفي  الكِبدة والتُوم وقلِّبيهم لحد ما يتحمروا شوية.

ضِيفي باقي المكونات تدريجيًا (الفِلفِل الحار، بُهارات اللحمة، المَلح والفِلفِل، بصل بودر، كَمُّون، كُزبرة جافة) وقلِّبيهم مع الكِبدة لغاية ما تمام الطهي.

ضِيفي  السُّجق وقلِّبي المكونات كويس لحد ما السُّجق يِستوي تمامًا، و بعدين اعصري عصير اللمون  فوق المكونات وقلِّبيهم.
في طاسة أخرى، سخّني الزيت أو السَمنة  حسب الرغبة، و بعدين حُطّي البصل والتُوم وقلِّبيهم لحد ما يتحمروا.
ضِيفي  عصير الطماطم والمَلح والفِلفِل وقلِّبي المكونات كويس لحد ما تِتْسَبِّك وتتكاثف الصلصة.
في طبق التقديم، حُطّي المَكَرُونَة المسلوقة و بعدين ضِيفي  الصلصة فوقها.
حُطّي طاسة الكِبدة والسُّجق على الوش وقلِّبيها مع المَكَرُونَة.

بالهنا والشِفا!
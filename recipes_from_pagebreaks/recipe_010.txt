شورْبة الكْرِيمَة
الشورْبة دي غنية ومغذية، وبتدّي إحساس بالدفء والطاقة.
المكونات:
بطاطس كبيرة مسلوقة بدون قِشْر.
جزرة متوسطة مبشورة.
بَصَلة متوسطة مفرومة ناعم.
إتنين ملعقة كبيرة شوفان.
ملعقة كبيرة دقيق.
مكعب مرقة فِراخ. 
مَلح وفِلفِل أسود حسب الرغبة.
زيت للطبخ.
مَيَّة حسب اللزوم.
الطريقة:
نهرس البطاطس المسلوقة بالخلاط أو نهرسها يدويًا لحد ما تبقى ناعمة.
في حَلَّة على النار، نِحُط شوية زيت، ونشوّح البصل المفروم لحد ما يدبل وياخد لون دهبي.
نِضِيفِ الجَزَر  المبشور، ونِقلّب دقيقة، بعدين نِحُط الدقيق ونِقلّبه لحد ما يختلط كويس مع البصل والجَزَر .
نِضِيفِ مكعب المرقة، البطاطس المهروسة، المياه، الشوفان، والمَلح والفِلفِل، ونِقلّب كويس.
نسِيب الخليط على نار هادية لحد ما القوام يتقل ويبقى كريمي.
تتقدم سخنة، ويا سلام لو عليها رشةْ بَقْدونس مفروم أو عيش محمص!
نصيحة الشيف:
لو عايزة قوامها أغنى، ممكن تضِيفي رُبع  كُبّايَة  كْرِيمَة لَبَّانِي في آخر خطوة.
ممكن تزودي شطة أو بابريكا حسب ذوقك.
وبالهنا والشِفا يا ست الحبايب، وأحلى طعم من إيديكي!
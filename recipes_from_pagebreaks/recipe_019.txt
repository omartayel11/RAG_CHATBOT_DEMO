الطماطم الحارة (السبايسي)
الوصفة دي مفيش أسهل منها، سريعة، خفيفة، وحرّاقة تفتح النفس، وعلشان كده جهّزي المياه جنبك قبل ما تبدأي!
المكونات:
أربع حبات طماطم.
قرن فِلفِل أخضر حار (أو حسب الرغبة).
ملعقة كبيرة فِلفِل أحمر بودرة (بابريكا أو شطة حسب الرغبة).
رشةْ فِلفِل أسود.
مَلح حسب الرغبة.
إتنين ملعقة كبيرة زيت زيتون.
الطريقة:
نِقَطَّع الطماطم مكعبات  صَغيرة، ونِحُطها في طاسة سخنة على النار لمدة نُص دقيقة.
نِضِيفِ زيت الزيتون، والفِلفِل الأخضر المُقَطَّع، والمَلح، ونِقلّبهم على نار هادية.
بعد  خمس دقايق، نِضِيفِ ملعقة الفِلفِل الأحمر ونفضل نِقلّب علشان النكهة تنتشر.
نسِيب الطماطم على النار لحد ما تِتْسَبِّك ويبقى قوامها متماسك زي الصلصة.
نطفي النار، ونِرُشّ الفِلفِل الأسود على الوش، ونقدّمها سخنة مع عيش بلدي أو توست.
وبالهنا والشِفا!
شورْبة العَدْس
شورْبة العَدْس دي مسمار البرد، يعني ولا شتاء ولا تعب يقف قدامها! 
المكونات:
إتنين كُبّايَة  عَدْس أصفر.
بَصَلة كاملة.
جزرة مُقطعة.
بطاطس. 
مكعب مرقة خضار.
بَصَلة مفرومة.
فص تُوم مفروم.
رشةْْ بُهارات مِشَكِّلة.
ملعقة  صَغيرة كُركُم.
ملعقة  صَغيرة كَمُّون مطحون.
مَلح حسب الرغبة.
رُبع  كُبّايَة  زيت دُرَة.
الطريقة:
في حَلَّة كبيرة، نِحُط العَدْس، الجَزَر ، البطاطس، البَصَلة الكاملة، والتُوم مع مياه كفاية، ونسِيبهم على النار لحد ما يستووا كويس.
بعد ما يستووا، نضربهم بالخلاط لحد ما يبقى القوام ناعم.
في حَلَّة تانية، نِسخَّن الزيت ونشوّح فيه البَصَلة المفرومة والتُوم لحد ما يِصْفَرُّوا.
نِضِيفِ عليهم البُهارات، الكُركُم، والكَمُّون، ونِقلّب كويس علشان الريحة تطلع.
نِضِيفِ العَدْس المطحون على خليط البصل والتُوم، ونِقلّبهم كويس.
نِحُط مكعب المرقة مع التحريك، ونسِيب الشورْبة على نار هادية شوية علشان كل النكهات تختلط.
تتقدّم سخنة مع عيش محمص، وشوية لمون  على الوش، وبالهنا والشِفا!
نصيحة الشيف:
لو عايزة قوام الشورْبة أتقل، ممكن تزودي شوية بطاطس، ولو عايزاها خفيفة، زوّدي مَيَّة.
وبالهنا والشِفا يا ست الحبايب.
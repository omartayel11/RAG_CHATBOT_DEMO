شورْبة الدُرَة بالفِراخ بالطريقة الصينية 
الشورْبة دي من الوصفات اللذيذة والخفيفة، وسر الطعم المميز فيها هو الحليب المُركز اللّي بيضيف لها قوام كريمي ونكهة غنية. 
المكونات:
علبة دُرَة مسلوقة.
تلات أكواب مرقة فِراخ.
نُص كُبّايَة  حليب مُركز او نُص كُبّايَة  حليب عادي.
كُبّايَة  صدور فِراخ مسلوقة ومُقطعة مكعبات.
ملعقة كبيرة عصير لمون.
ملعقة كبيرة نِشا.
ملعقة  صَغيرة صويا صوص.
بيضة.
تلات معالق كبيرة مَيَّة.
الطريقة:
نصفّي الدُرَة من المياه، ونِحُطها في حَلَّة على النار.
نِضِيفِ مكعبات الفِراخ المسلوقة، وتلات أكواب من مرقة الفِراخ. بعد كده، نِضِيفِ الحليب العادي والحليب المُركز وعصير اللمون . نسِيبهم يسخنوا على نار متوسطة، لكن من غير ما يغلي الخليط.
في بولة  صَغيرة، ندَوِّبِ النِشا في تلات معالق مياه باردة، ونِضِيفِهم للشوربة مع التقليب المستمر بمضرب يدوي لحد ما القوام يبدأ يتقل.
نِضِيفِ الصويا صوص، ونِقلّب كويس.
نضرب البيضة كويس، ونِضِيفِها بالتدريج للشوربة مع التقليب المستمر علشان تعمل خيوط ناعمة في الشورْبة.
نسِيبها على نار هادية دقيقتين، وبعد كده نطفي النار ونقدمها سخنة.
وبالهنا والشِفا يا ست الحبايب.
سَلَطَة بابا غنوج 
بابا غنوج من أشهى المقبلات المصرية، وسر الطعم؟ البتنجان المشوي والزبادي اللّي بيخليها كريمي ومنعشة!
المكونات:
بتنجان كبير مشوي ومُقشَّر.
فِلفِل حار مشوي.
فِلفِل ألوان مشوي (أي لون متوفر).
إتنين فص تُوم مشوي.
نُص  كُبّايَة  زبادي.
ثلاث ملاعق كبيرة طحينة.
إتنين ملعقة كبيرة بَقْدونس مفروم.
مَلح وفِلفِل أسود حسب الرغبة.
نُص  ملعقة  صَغيرة كَمُّون.
إتنين ملعقة كبيرة زيت زيتون.
ملعقة كبيرة عصير لمون.
طريقة التحضير:
نِحُط البتنجان المشوي، الفِلفِل المشوي، والتُوم المشوي في الكَبّة، ونفرمهم لغاية ما يصبح الخليط ناعم.
نِضِيفِ الزبادي، الطحينة، البَقْدونس، المَلح، الفِلفِل، الكَمُّون، وزيت الزيتون، و نخلط كويس لغاية ما نحصل على قوام كريمي.
نِضِيفِ عصير اللمون  ونِقلّب الخليط مرة أخيرة.
نقدّمها في طبق التقديم، ونزين الوش بزيت الزيتون ورشةْ بَقْدونس.
ممكن إضافة قِطع بتنجان مقلي على الوش لمذاق أغنى.
نصيحة الشيف:
لو عايزة الطعم يكون مدخن أكتر، حمّصي البتنجان  على نار البوتاجاز بدل الفرن.
وبالهنا والشِفا!
بطاطس بالقرنبيط بالبَشَاميل
الطبق ده مميز جدًا، مزيج من البطاطس والقرنبيط مع البَشَاميل الغني والجبنة الفيتا. هتعجبك أكيد سواء لو كنتي بتحبي الأكلات النباتية أو حابة تغيري في الأطباق اليومية!
المكونات:
قرنبيط مسلوق.
مكعبات بطاطس مسلوقة.
مَلح وفِلفِل.
بُهارات.
بَقْدونس.
كُزبرة خضراء.
تُوم مفروم.
فِلفِل حار.
للبَشَاميل:
دقيق.
زِبدة. 
لبن.
جبنة فيتا.
مَلح وفِلفِل.
مكعب مرقة.
طريقة التحضير:
في طاسة على النار، سخّني الزِبدة  مع شوية زيت وشيحي التُوم لحد ما يطلع ريحته.
ضِيفي مكعبات البطاطس المسلوقة وقلِّبيهم كويس لحد ما يتغلفوا بالزِبدة .
ضِيفي القرنبيط المسلوق وقلِّبيهم مع البطاطس لحد ما يتشوَّحوا مع بعض.
تبلّي الخليط بالمَلح والفِلفِل، وضِيفي الفِلفِل الحار لو حابة الطعم يكون حراق.
في طاسة تانية، شوّحي الدقيق في الزِبدة  لحد ما يبدأ يتحمص، و بعدين ضِيفي اللبن تدريجيًا مع الاستمرار في التقليب لحد ما تحصلي على القوام الكريمي للبَشَاميل.
ضِيفي الجبنة الفيتا للبَشَاميل وقلِّبي كويس لحد ما تدوب في الخليط.

في بايركس، حُطّي خليط البطاطس والقرنبيط و بعدين صُبّي عليه البَشَاميل.

وَزَّعِي الجبنة الفيتا على الوش ودَخلي البايركس في الفرن لحد ما يِستوي ويتحمر الوش.

قدّميه مع شوية بَقْدونس وكُزبرة خضراء على الوش، وبالهنا والشِفا!
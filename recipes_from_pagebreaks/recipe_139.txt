طاجن بامية بالعكاوي
المكونات:
عكاوي مسلوقة.
بامية.
مرقة.
عصير طماطم.
صلصة طماطم.
بصل مفروم.
فصوص تُوم.
مَلح وفِلفِل.
بُهارات.
فِلفِل حار حسب الرغبة.
لمون.
للتقديم:
رُز  بالشِعرية.
الطريقة:
شوّحي البصل المفروم في شوية زيت على النار لحد ما يبقى لونه دهبي .

ضِيفي المَلح والتُوم، ولو حابة زودي الفِلفِل الأسود والبُهارات، وقلِّبي كويس.

حُطّي العكاوي المسلوقة والفِلفِل الحار ومكعبات المرقة والبامية، وقلِّبيهم مع بعض.

ضِيفي مرقة سلق العكاوي وعصير الطماطم وصلصة الطماطم وشرايح اللمون ، وقلِّبي الخليط على النار.

سيبي الخليط يغلي على النار لحد ما يتجانس.

صُبّي الخليط في طاجن ودَخلي الفرن لحد ما يِستوي تمامًا ويحمّر الوش.

قدّميه سخن مع الرُز  بالشِعرية.

بالهنا والشِفا.
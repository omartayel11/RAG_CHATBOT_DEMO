طاجن بسلة بالجَزَر  واللحمة المفرومة
طاجن البسلة بالجَزَر  واللحمة المفرومة من الأكلات المصرية التقليدية اللّي بتجمع بين الطعم الغني والقيمة الغذائية العالية. بيكون مثالي للغداء مع الرُز بالشعيرية.
المكونات:
نُص كيلو لحمة مفرومة.
إتنين كيس بسلة بالجَزَر.
لتر عصير طماطم.
خمس ملاعق كبيرة صلصة طماطم.
بَصَلة مفرومة.
ثلاث فصوص تُوم مفروم.
مَلح وفِلفِل أسود.
رشةْ جوزة الطِّيبِ.
كُبّايَة  مرقة لحم.
إتنين ملعقة كبيرة زيت.
إتنين ملعقة كبيرة سَمنة.
طريقة التحضير:
في حَلَّة على النار، سخّني الزيت والسَمنة ، وضِيفي البصل والتُوم وقلِّبيهم لحد ما يدْبَلوا.
ضِيفي اللحمة المفرومة مع المَلح والفِلفِل وجوزة الطِّيبِ، وقلِّبيهم كويس لحد ما اللحمة تِستِوي.
ضِيفي صلصة الطماطم وعصير الطماطم على اللحمة المفرومة، وقلِّبيهم كويس.
ضِيفي البسلة والجَزَر  وقلِّبيهم مع الخليط.
صُبّي مرقة اللحم، وسيبي الخليط يغلي شوية على النار.
حُطّي الخليط في طاجن فرن.
دَخليه الفرن على درجة حرارة مِائَة و ثمانون مئوية، وسيبيه لحد ما يِستوي تمامًا ويِتْسَبِّكْ.
قَدِّمِي الطاجن ساخن مع الرُز بالشعيرية، وبالهنا والشِفا!
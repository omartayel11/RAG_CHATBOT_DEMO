رنجة بالهريسة
ده طبق طعمه حار ولذيذ، رنجة مع طحينة وهريسة شطة، هيكون أكيد خفيف ولذيذ خصوصًا مع البطاطس المحمَّرة.
المكونات:
رنجة مَخلية.
هريسة شطة.
طحينة.
خل.
كَمُّون ناعم.
عصير لمون.
بصل أخضر مفروم.
زيت.
بطاطس محمرة.
للتقديم:
خَس.
بصل أخضر.
خبز بلدي.

الطريقة:
إخلطي الطحينة مع المياه، الخل، وعصير اللمون  كويس لحد ما يتجانس الخليط.

حُطّي الرنجة في الكَبّة مع خليط الطحينة وإضربيهم مع بعض لحد ما تبقى ناعمة.

ضِيفي الكَمُّون، البصل الأخضر، والهريسة، وقلِّبيهم كويس.

إخلطي البطاطس المحمَّرة مع جزء من خليط الطحينة وخليط الرنجة.

إغرفي الخليط في طبق، وضِيفي الزيت على الوش.

قدّميه مع العيش البلدي، البصل الأخضر، والخَس.

بالهنا والشِفا!
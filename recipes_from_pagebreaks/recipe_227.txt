ورق عِنَب باللحمة
ورق العِنَب باللحمة من الأكلات الشهية والمشهورة، بيجمع بين طعم اللحم الرائع والمكونات الطازة.
المكونات:
نُص كيلو لحمة مِلَبِّسة مكعبات صَغيرة.
إتنين ملعقة كبيرة سَمنة بلدي.
مَلح وفِلفِل أسود. و بَصَلة مفرومة ناعم.
إتنين طماطم مكعبات و  فِلفِل حار مفروم.
لورق العِنَب:
بَصَلة مفرومة ناعم.
مَلح وفِلفِل أسود حسب الرغبة.
كُبّايَة رُز.
إتنين ملعقة كبيرة كُزبرة مفرومة.
إتنين ملعقة كبيرة بَقْدونس مفروم.
إتنين ملعقة كبيرة شَبَت مفروم.
إتنين ملعقة كبيرة صلصة طماطم.
إتنين ملعقة كبيرة سَمنة بلدي.
ورق عِنَب.
أربع فصوص تُوم مفروم.
عصير ليمونة و حلقتين لمون.
إتنين مكعب مرقة لحم و إتنين ملعقة كبيرة دبس رمان.
شوية مياه.

إتنين ملعقة كبيرة سَمنة بلدى وملعقة صَغيرة شطة هريسة و دول عشان مكونات الطشة.
طريقة التحضير:
 في حَلَّة على النار، ضعي السَمنة البلدي و شوّحي فيه مكعبات اللحم مع البصل المفروم، وإتركيهم يتشوَّحوا كويس لحد ما اللحم ياخد لون حلو. بعد كده، تبلّي بالمَلح والفِلفِل الأسود.
 في طاسة تانية، شوّحي البصل مع التُوم في السَمنة البلدي لحد ما يدْبَلوا. بعد كده، ضِيفي الرُز، الخضرة (الكُزبرة، البَقْدونس، الشَبَت)، المَلح، الفِلفِل، والصلصة. قلِّبي المكونات كويس لحد ما يختلطوا مع بعض.
 إحشي ورق العِنَب بخليط الرُز اللّي حضّرتيه، ولِفِّيه كويس بحيث ما يفتحش أثناء الطهي.
 في طاجن، ضعي حلقات الليمون مع مكعبات الطماطم في القاع، ثم رصي ورق العِنَب المحشي. ضِيفي اللحم فوقهم و إسقيهم بعصير الليمون، دبس الرمان، والماء (مع مكعبات مرقة اللحم) لحد ما يغطي الورق.
 غطي الطاجن ودَخليه الفرن على درجة حرارة متوسطة لحد ما  يِستوي تمامًا. (ممكن تتركيه حوالي ساعة لساعة ونُص حسب درجة حرارة الفرن).
 في طاسة صَغيرة، شوّحي السَمنة البلدي مع الشطة الهريسة لحد ما تِشِمِّي الريحة الطيبة. بعد كده، ضِيفيها على ورق العِنَب قبل التقديم.
 قَدِّمِي ورق العِنَب باللحم مع شوية دبس رمان على الوجه.  و متنسيش سَلَطَة الزبادي. و بالهنا والشفا!
محشي ورق عِنَب
محشي ورق العِنَب من الأكلات المميزة والمحبوبة في كل بيت، وممكن تحضّريه بسهولة بمكونات بسيطة وطعم لذيذ.
المكونات:
ورق عِنَب.
إتنين كوب رُز.
أربع فصوص تُوم مفروم.
كُبّايَة عصير طماطم.
بَصَلة مفرومة ناعم.
إتنين ملعقة كبيرة صلصة طماطم.
أربع أكواب مرقة (يفضل مرقة فِراخ أو خضار).
إتنين ملعقة كبيرة شَبَت مفروم.
إتنين ملعقة كبيرة بَقْدونس مفروم.
إتنين ملعقة كبيرة كُزبرة خضراء مفرومة.
ملعقة صَغيرة كُزبرة جافة ناعمة.
ملعقة صَغيرة كَمُّون ناعم.
إتنين ملعقة كبيرة زيت زيتون.
مَلح وفِلفِل أسود حسب الرغبة.
شرائح بصل (للتغطية).
جزرة مبشورة (للتغطية).
شرائح طماطم (للتغطية).
طريقة التحضير:
تحضير الحشوة:
 في بولة كبيرة، نخلط الرُز مع الشَبَت والبَقْدونس والكُزبرة الخضراء، ثم نِضِيفِ عصير الطماطم والصلصة والتُوم والبصل المفروم. بعد كده نِضِيفِ التوابل (كُزبرة جافة، كَمُّون، مَلح وفِلفِل) والزيت ونقلب كل المكونات مع بعض لحد ما يختلطوا.

حشو ورق العِنَب:
 نبدأ في حشو ورق العِنَب بالخليط اللّي حضرناه، ولِفِّيه بشكل محكم علشان ما يفتحش أثناء الطهي. كرري الخطوة دي لحد ما تخلصي الكمية.

 في الحَلَّة، نرص شرائح البصل والطماطم والجَزَر  المبشور في القاع.
 نرص ورق العِنَب المحشي فوق طبقات الخضار في الحَلَّة بشكل منظم.
 نخلط المرقة مع الصلصة، المَلح، والفِلفِل حسب الرغبة، ثم نِضِيفِ الخليط على ورق العِنَب في الحَلَّة لحد ما يغطيه تمامًا.

نِغَطِّي الحَلَّة ونضعها على نار متوسطة، ثم نتركها تطهى على نار هادئة لحد ما ورق العِنَب  يِستوي تمامًا.

 بعد ما  يِستوي ورق العِنَب، نرفعه من على النار ونقدمه في طبق واسع.  و فى الأخر ضِيفي شوية عصير ليمون فوقيه. 
و بالهنا والشفا!
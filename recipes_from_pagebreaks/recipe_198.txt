كوسة باللبن
الكوسة باللبن من الأكلات اللذيذة والمغذية اللّي تقدري تقدّميها في أي وقت! مع مزيج الزبادي والنِشا، هتحصلي على طبق كريمي و لذيذ مع الكوسة، وطبعا الرُز الأبيض بالشِعرية هيكون الرفيق المثالي ليها!
المكونات:
إتنين كيلو كوسة.
بَصَلة كبيرة مفرومة ناعم.
بُهارات.
كيلو زبادي.
كُبّايَة  لبن.
ثلاث معالق كبيرة نِشا.
ملعقة صَغيرة تُوم مفروم.
مَلح وفِلفِل.
للتقديم:
رُز أبيض بالشِعرية.
طريقة التحضير:
في طاسة على النار، حُطّي حلقات الكوسة وشوّحيها شوية لحد ما تطرى.

ضِيفي البصل المفروم والتُوم المفروم، وقلِّبي المكونات مع بعض لحد ما يدْبَل البصل.

ضِيفي  البُهارات حسب ذوقك، وقلِّبيهم مع باقي المكونات.

في وعاء آخر، ضِيفي النِشا على اللبن مع المَلح والفِلفِل، وإخلطيهم كويس.

في طاسة تانية على النار، حُطّي الزبادي، وبعدها ضِيفي خليط اللبن والنِشا اللّي عملتيه، وقلِّبيهم مع بعض.

ضِيفي  حلقات الكوسة المشوحة للخلطة دي، وقلِّبيها كويس، و بعدين غطي الطاسة واتركيها على نار هادئة لحد ما يتم الطهي تمامًا.

قدّميها مع الرُز الأبيض بالشِعرية.

وبالهنا والشِفا!
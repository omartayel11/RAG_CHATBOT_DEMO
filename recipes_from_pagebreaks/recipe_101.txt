طبق فِراخ بالطريقة الإيرانية
الفِراخ بالزعفران من الأكلات الإيرانية المميزة، بيتميز بنكهة الزعفران الفريدة اللّي بتدي لون دهبي  وطعم غني للفِراخ . بيتقدم مع الرُز الأبيض وعليه طبقة من الرُز المخلوط بالزعفران، عشان يضيف لمسة شهية للطبق.
المكونات:
فَرخة متوسطة الحجم، مُقطعة أربع قطع.
أربع حبات بصل كبيرة.
رُبع  كُبّايَة  صلصة طماطم.
إتنين كوب مياه عصير طماطم.
مَلح حسب الرغبة.
فِلفِل أسود حسب الرغبة.
رُبع  ملعقة  صَغيرة زعفران منقوع في مَيَّة فاتره.
ثلاث أكواب رُز  (حسب عدد الأشخاص).
طريقة التحضير:
نِنقَع الزعفران في شوية مَيَّة فاتر ونسِيبه شوية عشان يطلع نكهته.
نفرم البصل في الكَبّة أو الخلاط لحد ما يبقى ناعم.
نِحُط الفِراخ ال مُقَطَّع في حَلَّة على نار متوسطة، ونِضِيفِ عليه البصل المفروم، ونِقلّبه لحد ما يتغير لونه.
في وعاء تاني، نخلط عصير الطماطم مع صلصة الطماطم والمياه الفاتر والزعفران المنقوع والبُهارات.
نِصُبّ الخليط ده على الفِراخ، ونسِيبه على نار هادية لمدة ساعة لحد ما يِستوي كويس.
في الوقت ده، نطبخ الرُز بالطريقة العادية.
بعد استواء الرُز، ناخد منه شوية ونخلطه بالزعفران المتبقي عشان يديله لون أصفر جميل.
نقدم الفِراخ في طبق التقديم، ونِضِيفِ الرُز الأبيض، ونِرُشّ فوقه الرُز بالزعفران عشان يبقى شكله جذاب.
نصايح:
يفضل استخدام زعفران إيراني أصلي عشان يدي الطعم واللون المطلوب.
ممكن تضيفي رشةْ  صَغيرة من السُّكَّر للصلصة عشان توازن حموضة الطماطم.
ممكن إضافة مكعب زِبدة  للرُز  قبل التقديم عشان يكون طعمه أغنى.
يتقدم الطبق مع لبن زبادي أو سَلَطَة إيرانية منعشة عشان يكمل الطعم.

وبالهنا والشِفا!
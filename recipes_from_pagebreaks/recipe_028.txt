المايونيز
المايونيز البيتي أنضف وأطعم من الجاهز، وسهل جدًا في التحضير، والطعم؟ ولا أروع!
المكونات:
أربع صفار بيض.
ملعقة  صَغيرة (مُسْتَرْدَةَ).
رشةْ مَلح.
رشةْ فِلفِل أبيض.
واحد لتر زيت نباتي (زيت دُرَة أو عباد الشمس).
إتنين ملعقة كبيرة عصير لمون. 
الطريقة:
نِحُط صفار البيض في بولة الخفق، ونِضِيفِ المَلح، الفِلفِل الأبيض، والمُسْتَرْدَةَ.
نبدأ في الخفق باستخدام مضرب كهربائي أو كَبّة، ونِضِيفِ الزيت تدريجيًا (قطرة بقطرة في الأول، و بعدين نزوّد  الكمية ببطء) مع الاستمرار في الخفق.
نلاحظ إن الخليط بدأ يتكثف ولونه  يِصْفَرّ.
بعد ما يغلظ قوامه، نِضِيفِ عصير اللمون  ونكمل الخفق لحد ما اللون يفتح ويبقى كريمي.
نحفظه في برطمان نظيف في التلاجة، ويبقى جاهز للاستخدام مع أي سَلَطَة أو ساندويتشات.
شورْبة البروكلي
شورْبة البروكلي بالكْرِيمَة من الشوربات الصحية والخفيفة بس طعمها حكاية.
المكونات:
ملعقة كبيرة زِبدة.
ملعقة كبيرة زيت زيتون.
بَصَلة مفرومة ناعم.
عود كَرَفس مفروم ناعم.
إتنين فص تُوم مفروم.
ثماني أكواب بروكلي  مُقَطَّع زهرات  صَغيرة.
إتنين كوب مَيَّة.
أربع أكواب مرقة فِراخ.
نُص كُبّايَة  كْرِيمَة لَبَّانِي.
نُص ملعقة  صَغيرة مَلح.
رُبع  ملعقة  صَغيرة فِلفِل أسود.
الطريقة:
في حَلَّة على نار متوسطة، نِحُط الزِبدة  وزيت الزيتون، ولما يسخنوا، نِضِيفِ البصل والكَرَفس ونِقلّبهم لمدة  خمس دقايق لحد ما يدْبَلوا.
نِضِيفِ التُوم ونِقلّب دقيقة كمان علشان يطلع ريحته الحلوة.
نِحُط البروكلي، المياه، ومرقة الفِراخ، ونسِيبهم يغلوا، وبعد كده نُوَطِّي النار ونسِيبهم لحد ما البروكلي يِستوي ويبقى طري.
نضرب الشورْبة في الخلاط أو باستخدام الهاند بليندر لحد ما يبقى القوام ناعم ومتجانس.
نرجعها على النار، ونِضِيفِ المَلح والفِلفِل ونِقلّب كويس.
نِضِيفِ الكْرِيمَة، ونسِيبها على النار دقيقة لحد ما تسخن كويس، وبعدين نقدمها سخنة.
دي الأكلة اللّي تخليكي تاكلى من غير ما تفكرى.
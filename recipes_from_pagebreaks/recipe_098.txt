طبق فِراخ تندوري
فِراخ التندوري من أشهر الأكلات الهندية اللّي بتتميز بنكهتها القوية واللون الأحمر المميز بسبب بُهارات التندوري. بيتبل الفِراخ بخليط الزبادي والتوابل وبيتشوي في الفرن أو على الفحم، وبيتقدم مع الرُز المبهر أو العيش الهندي (نان).
المكونات:
فَرخة كاملة منظفة.
بَصَلة كبيرة مفرومة.
ثلاث فصوص تُوم مهروسين.
ملعقة  صَغيرة زعتر ناشف.
ملعقة  صَغيرة روزماري ناشف.
فِلفِل حار مجفف.
نُص  ملعقة  صَغيرة كَمُّون حب مطحون.
نُص  ملعقة  صَغيرة قُرُنفل حب مطحون.
نُص  ملعقة  صَغيرة كُزبرة حب مطحونة.
إتنين حبة حَبَّهَان مطحون.
نُص  ملعقة  صَغيرة جَنزَبِيل  مطحون.
رُبع  ملعقة  صَغيرة جوزة الطِّيبِ مبشورة.
نُص  ملعقة  صَغيرةكُركُم.
ملعقة  صَغيرة بابريكا.
ملعقة كبيرة بُهارات تندوري.
كُبّايَة  زبادي.
مَلح وفِلفِل أسود حسب الرغبة.
خضار مشكل (بطاطس، فِلفِل ألوان، كوسة) حسب الرغبة.
رُز  للتقديم.

طريقة التحضير:
في الكَبّة نِحُط البصل والتُوم وكل البُهارات مع الزبادي ونضربهم كويس لحد ما يبقى الخليط ناعم.
نتبل الفِراخ بالخليط كويس جدًا من كل الجوانب وتحت الجلد لو أمكن.
نِغَطِّي الفِراخ ونسِيبها في التَتْبِيلَة لمدة أربع ساعات في التلاجة (ويفضل تبات ليلة كاملة عشان الطعم يبقى أقوى).
نِحُط الخضار المشكل في صينية فرن ونِرُشّ عليه شوية مَلح وفِلفِل وزيت زيتون.
نِحُط الفِراخ فوق الخضار ونِغَطِّيها بورق فُويِْل.
نِدَخلها فرن سخن على درجة حرارة مِائَتان مئوية لمدة خمسة و أربعين دقيقة.
نشيل ورق  الْفُويِْل ونسِيبها تتحمر تحت الشواية لمدة عَشرة دقيقة عشان تاخد لون دهبي.
تتقدم سخنة مع رُز  بسمتي مفِلفِل أو عيش نان هندي.
ممكن نزَيِّنها برشةْ كُزبرة خضرا مفرومة.
لو عاوزه لون أحمر قوي زي المطاعم، ممكن نِضِيفِ نُص  ملعقة  صَغيرة لون طعام أحمر للتَتْبِيلَة.
ممكن نشوي الفِراخ على الفحم بدل الفرن عشان تاخد نكهة مشوية مميزة.
الزبادي بيساعد على تطرية الفِراخ، فمهم يكون موجود في التَتْبِيلَة.
و بالهنا و الشِفا يا ست الحبايب.
بطاطس كروكيت 
لو بتحبي البطاطس، يبقى الوصفة دي هتشبع قلبك قبل معدتك! مقرمشة من بره وطرية من جوه، والطعم؟ ولا أروع!
المكونات:
أربع حبات بطاطس متوسطة.
رُبع كُبّايَة  بازيلاء. 
رُبع كُبّايَة  بصل مفروم ناعم.
ملعقة  صَغيرة كاري.
ملعقة  صَغيرةكُركُم.
نُص  ملعقة  صَغيرة فِلفِل أسود.
نُص  ملعقة  صَغيرة كَمُّون.
مَلح حسب الرغبة.
زيت للقلي.
بيضتين.
دقيق للتغطية.
بُقسُماط.
الطريقة:
نسلق البطاطس في مياه مغلية لحد ما تِستِوي كويس، بعدين نقشرها ونهرسها بشوكة.
نخلط البطاطس المهروسة مع البصل، البازلاء، والتوابل، ونِقلّب كويس لحد ما يبقى عندنا خليط متجانس.
نشكّل الخليط على هيئة كُرات  صَغيرة أو أصابع حسب الرغبة.
نِغْمِّس كل قطعة في الدقيق، بعدين في البيض المخفوق، وأخيرًا في البُقسُماط.
نِحُطها في الفريزر لمدة خمسة عشر دقيقة علشان تتماسك أثناء القلي.
نقليها في زيت سخن غزير لحد ما تاخد لون دهبي مقرمش.
نِطلَّعها على ورق مطبخ علشان تمتص الزيت الزيادة، ونقدّمها سخنة مع كاتشب أو صوص جبنة.
نصيحة الشيف:
لو عايزة القوام يبقى متماسك أكتر، ممكن تضِيفي ملعقة نِشا مع البطاطس.
ممكن تخلطي جبنة مبشورة مع البطاطس علشان طعم ألذّ.
وبالهنا والشِفا!
ولو حد داقها وقالك إزاي مقرمشة كده؟ قوليله: إحنا ملوك الطعامة!
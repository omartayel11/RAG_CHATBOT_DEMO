طبق جَمْبَرِي بصوص الزِبدة  والمشروم
جَمْبَرِي بصوص الزِبدة  والمشروم أكلة فاخرة وسهلة التحضير، بطعم كريمي غني وريحة تفتح النفس.
المكونات:
جَمْبَرِي.
إتنين ملعقة كبيرة زِبدة.
 بَصَلة مفرومة.
ثلاث فصوص تُوم مفروم.
كُبّايَة  مشروم مُقطع.
 فِلفِل ألوان مُقطع شرايح.
 ملعقة  صَغيرة مُسْتَرْدَةَ.
 ملعقة  صَغيرة هريسة شطة.
 ملعقة كبيرة كُزبرة خضراء مفرومة.
 ملعقة  صَغيرة كَمُّون.
 ملعقة  صَغيرة بُهارات سمك.
مَلح وفِلفِل أسود حسب الرغبة.
كُبّايَة  كْرِيمَة طبخ.
 ملعقة  صَغيرة دقيق.

طريقة التحضير:
 في طاسة واسعة على نار متوسطة، نِحُط الزِبدة  ونشوّح البصل والتُوم لحد ما يدْبَلوا.
  نِضِيفِ المشروم والفِلفِل الألوان ونِقلّبهم دقيقتين لحد ما يطروا شوية.
  نِضِيفِ المُسْتَرْدَةَ، الهريسة، الكُزبرة، الكَمُّون، وبُهارات السمك، ونِقلّب كويس علشان النكهات تمتزج.
  نِضِيفِ الْجَمْبَرِي ونسِيبه على النار دقيقتين بس لحد ما لونه يتغير، بعدين نِطلَّعه من الطاسة ونسِيبه على جنب.
 في نفس الطاسة، نِضِيفِ ملعقة الدقيق ونِقلّبها لحد ما تختفي، بعدين نِصُبّ الكْرِيمَة ونِقلّب كويس لحد ما الصوص يثقل.
 نرجّع الْجَمْبَرِي للطاسة، ونِقلّبه في الصوص، ونسِيبه دقيقتين علشان يتشرب النكهة.
  نطفي النار ونقدمه سخن مع رُز  أبيض أو عيش بلدي.
وبالهنا والشِفا يا ست الكُل، الْجَمْبَرِي دا لازم يتاكل بإيدك علشان تحسي بالطعم الصح!
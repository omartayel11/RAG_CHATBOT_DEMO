طبق رُز بالكِبَدّ والمكسرات
رُز بالكِبَدّ والمكسرات من الأكلات الفخمة اللّي بتتقدم في العزومات والمناسبات، وبيتميز بطعمه الغني وقيمته الغذائية العالية.
المكونات:
إتنين كوب رُز بسمتي أو مصري.
نُص كيلو كِبدة فِراخ  (ممكن إضافة قوانص وقلوب الفِراخ بعد سلقهم نُص سلقة).
رُبع  كُبّايَة  لوز محمص.
رُبع  كُبّايَة  صنوبر محمص.
رُبع  كُبّايَة  زبيب.
إتنين ملعقة كبيرة زِبدة.
إتنين مكعب مرقة فِراخ.
 بَصَلة مبشورة.
مَلح وفِلفِل أسود حسب الرغبة.

طريقة التحضير:

تحضير المكسرات والكِبَدّ:

في طاسة على النار، حمّري اللوز والصنوبر والزبيب في الزِبدة  لحد ما ياخدوا لون دهبي، وبعدين ارفعيهم على ورق نشّاف.
في نفس الطاسة، حمّري الكِبَدّ بعد تقطيعها لقِطع  صَغيرة، وسيبيها لحد ما لونها يبقى بني، وبعدين ارفعيها على جنب.

تحضير الرُز:

في نفس الطاسة، حمّري البَصَلة المبشورة في الزِبدة  المتبقية لحد ما تذبل.
ضِيفي الرُز بعد نقعه في المياه لمدة رُبع ساعة ، وقلِّبي كويس.
ضِيفي المياه أو مرقة الفِراخ بحيث يغطي الرُز قليلًا، وضِيفي مكعبات المرقة والمَلح والفِلفِل الأسود.
لما يبدأ الرُز في الغليان، وطّي النار وخليه على نار هادية.
لما المياه ينشف شوية، ضِيفي الكِبَدّ ورُبع  كمَيَّة المكسرات، وقلِّبيهم مع الرُز.
سيبي الرُز على نار هادية لحد ما يِستوي تمامًا.
عند التقديم، وزّعي باقي المكسرات على الوش، وقدّميه ساخن مع سَلَطَة خضراء أو زبادي، وبالهنا والشِفا!
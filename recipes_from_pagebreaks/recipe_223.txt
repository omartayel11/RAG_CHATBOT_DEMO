صدور رومي في الفرن
الصدور الرومي في الفرن من الأكلات المميزة والسهلة، وطعمها بيكون لذيذ خصوصًا لما تتبل بتَتْبِيلَة غنية بالنكهات. التَتْبِيلَة دي هتخلي صدور الرومي طريّة وطعمها رائع، مع الخضار اللّي بيكمل الطعم بشكل جميل.
المكونات:
 نُص كُبّايَة ماء بصل.
عصير ثلاث ليمونات.
 نُص كُبّايَة رايب.
ملعقة بابريكا مدخنة.
ملعقة تُوم مفروم.
نُص ملعقة صَغيرة جَنزَبِيل.
نُص ملعقة صَغيرة كُزبرة جافة.
نُص ملعقة صَغيرة بَقْدونس جاف.
قِشْر برتقال مبشور.
مَلح وفِلفِل حسب الذوق.
رشةْ سماق.
إتنين ملعقة صلصة (للتغطية).
للأرضية:
جزرتين مُقَطَّعين صوابع.
إتنين بطاطس مُقَطَّعة صوابع.
بَصَلة مُقَطَّعة و ثماني فصوص تُوم سليم.
أعواد كَرَفس.
الطريقة:
تحضير التَتْبِيلَة: في وعاء كبير، نخلط مع بعض مكونات التَتْبِيلَة: ماء البصل، عصير الليمون، الرايب، البابريكا المدخنة، التُوم المفروم، الجَنزَبِيل، الكُزبرة الجافة، البَقْدونس الجاف، قِشر البرتقال، المَلح والفِلفِل، ورشةْ السماق. نخلطهم كويس لحد ما تتجانس كل المكونات.
تتبيل صدور الرومي: نضع صدور الرومي في التَتْبِيلَة ونتأكد إنها تغلف التَتْبِيلَة كويس من كل الجوانب. نِغَطِّي الوعاء ونتركه في التَتْبِيلَة أربع ساعات في التلاجة عشان تمتص النكهات.
تحضير الخضار: في طاسة كبيرة، نِسخَّن القليل من الزيت ونشوّح الخضار (الجَزَر ، البطاطس، البصل، الكَرَفس، والتُوم السليم) لحد ما يتحمروا شوية، ثم نرفعهم ونتركهم جانبًا.
شوي صدور الرومي: في نفس الطاسة، نشوّح صدور الرومي من الجانبين لحد ما تتحمر شوية، ثم ندهّن الصدور بالصلصة.
الفرن: نضع صدور الرومي في صينية فرن مع الخضار اللّي شوحّناها قبل كده. ندخل الصينية في الفرن على درجة حرارة متوسطة ونتركها لحد ما تِستِوي تمامًا (حوالي أربعين  دقيقة) من غير تغطية. في النص، ندهّن الصدور مرة تانية بالصلصة.
التقديم: بعد ما تِستِوي الصدور، نخرجها من الفرن ونتركها ترتاح شوية قبل التقطيع. نقدمها مع الخضار في الصينية جنبها، وزينّا الطبق بالخَس الملون، الطماطم الشيري، الخيار والجَزَر  الصوابع، الجرجير، المُسْتَرْدَةَ، والجبنة فيتا، مع شرائح جبنة الشيدر. وبالهنا والشفا!
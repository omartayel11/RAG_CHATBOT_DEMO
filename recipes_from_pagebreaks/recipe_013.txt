شورْبة الطماطم 
شورْبة الطماطم بالكْرِيمَة من الشوربات الفاخرة اللّي تنفع في العزايم والمناسبات، و لذيذة و سهلة.
المكونات:
نُص كيلو عصير طماطم.
ملعقة كبيرة معجون طماطم.
نُص كُبّايَة  كْرِيمَة طازة.
بَصَلة كبيرة مفرومة ناعم.
إتنين جزرة مُقطعة مكعبات  صَغيرة.
إتنين عود كَرَفس مفروم.
أربع أعواد قُرُنفل.
أربع معالق كبيرة زيت زيتون.
إتنين ملعقة كبيرة زِبدة. 
إتنين ملعقة كبيرة دقيق.
مَلح وفِلفِل أسود حسب الرغبة.
الطريقة:
في حَلَّة على النار، نِحُط إتنين ملعقة زيت زيتون، ونشوّح الكَرَفس، البصل، والجَزَر  لحد ما يدْبَلوا.
نِضِيفِ عصير الطماطم، معجون الطماطم، المَلح، الفِلفِل الأسود، وأعواد ٱلْقُرُنفل، ونسِيب الخليط يغلي على نار متوسطة لمدة خمسة عشر دقيقة.
نرفع الحَلَّة من على النار، ونسِيبها تهدى شوية، وبعد كده نضرب الخليط في الخلاط، وبعدها نصفّيه بمصفاة علشان القوام يبقى ناعم.
في حَلَّة تانية، نِحُط الزِبدة  مع إتنين ملعقة زيت زيتون، ونِضِيفِ الدقيق، ونِقلّبه على نار هادية لحد ما ياخد لون أصفر فاتح.
نِضِيفِ الشورْبة المُصّفاة بالتدريج مع التقليب المستمر علشان القوام يبقى متجانس.
نسِيبها تغلي على نار هادية لحد ما تتقل شوية.
عند التقديم، نِضِيفِ الكْرِيمَة الطازة على الوش، ونقدّمها سخنة مع عيش محمص أو رشةْ بَقْدونس مفروم.
نصيحة الشيف:
لو عايزة الطعم أغنى، ممكن تضِيفي رشةْ جوزة الطِّيبِ أو بابريكا.
ممكن تستخدمي اللبن بدل الكْرِيمَة لو عايزاها أخف.
أحلى شورْبة طماطم، لإيدين أحلى ست الحبايب، والسر كله في الحب واللمسة الحلوة!
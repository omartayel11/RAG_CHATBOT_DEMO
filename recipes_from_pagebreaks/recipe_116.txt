طبق سلمون بالعسل والسيراتشا 
وصفة سهلة وسريعة بمزيج من الحلاوة والحرارة! 
المكونات
نُص كيلو سلمون ستيك.
 ملعقة  صَغيرة مَلح.
 ملعقة  صَغيرة زيت زيتون.
 ملعقة  صَغيرة تُوم بودرة.
 ملعقة  صَغيرة بابريكا.
 ملعقة  صَغيرة فِلفِل أسود.
لتحضير الصوص:
إتنين ملعقة كبيرة عسل.
ثلاث فصوص تُوم مفروم.
إتنين ملعقة كبيرة سيراتشا (أو أي صوص حار تفضليه).
طريقة التحضير:
١. تتبيل السلمون:
في وعاء، إخلطي المَلح، التُوم البودرة، البابريكا، والفِلفِل الأسود.
تبّلي قِطع السلمون من الجهتين بهذا الخليط كويس.
٢. تشويح السلمون:
سخّني ملعقة  صَغيرة زيت زيتون في مقلاة على نار متوسطة.
ضِيفي  السلمون المشبّع بالتَتْبِيلَة، وشوحّيه لمدة ثلاث دقايق لكل جهة لغاية ما يأخذ لون دهبي  جميلًا.
٣. تحضير الصوص:
في وعاء، إخلطي العسل، التُوم المفروم، والسيراتشا لغاية ما تتجانس المكونات.
صُبّي الصوص فوق السلمون في المقلاة، وقلِّبي لغاية ما يتكرمل الصوص ويلتصق بالسلمون.
اتركيه على نار هادئة لمدة ثلاث دقايق لغاية ما يتشرب النكهات.
قدّمي السلمون ساخنًا مع الصوص اللذيذ فوقه.
زيّني الطبق بالسمسم لمزيد من القرمشة والنكهة.
 جَرِّبِيهَا ومش هتبطلي تعمليها!
حَمَام محشي رُز
حَمَام محشي رُز بطريقة توتا هي أكلة شتوية شهية وغنية، بتجمع بين طعم الحَمَام الطري والحشو الغني بالرُز والكِبَدّ والقوانص. هتقدري تستخدميها كوجبة مميزة في العزومات والمناسبات.
المكونات:
ثلاث حَمَام جلده سليم وكبير.
 إتنين كوب رُز مصري.
بَصَلة مفرومة.
 كِبَدّ وقوانص الحَمَام (متقطعة  صَغيرة).
زيت وسَمنة.
مَلح وفِلفِل.
جوزة الطِّيبِ.
بصل بودرة.
قِرفة.
للتلميع:
حليب.
للتصفية والتحمير:
زيت سخن وغزير.
ملعقة كبيرة سَمنة  بلدي.
طريقة التحضير:
في طاسة على النار، سخّني الزيت مع السَمنة  وابدئي في تشويح البصل مع الكِبَدّ والقوانص لحد ما يتغير اللون.
ضِيفي التوابل (المَلح، الفِلفِل، جوزة الطِّيبِ، البصل البودرة والقِرفة) وقلِّبيهم مع بعض.
ضِيفي الرُز أو الفريك وقلِّبيهم كويس لحد ما يتغلفوا بالتوابل.
إتركيهم على النار لحد ما الرُز أو الفريك يتسوى نُص سوى.
اتركي الحشو يبرد شوية.
بعد ما يبرد، ابدأي في حشو الحَمَام كويس.
سخّني مياه في حَلَّة على النار مع إضافة البصل، الجَزَر ، والكَرَفس والتوابل حسب رغبتك.
لما المياه تغلي، حُطّي الحَمَام واتركيه يغلي على نار هادية لحد ما يِستوي تمامًا.
لو حابة تحمّري الحَمَام، سخّني زيت غزير في طاسة أو استخدمي الاير فراير مع ملعقة سَمنة  بلدي لتحمير الحَمَام لحد ما ياخد لون دهبي .
للتلميع: لما الحَمَام يِستوي، دهنّي الجلد بالحليب عشان يطلع لامع وجميل.
قدّميه مع الرُز أو السَلَطَة، واستمتعي بأكلة لذيذة! بالهنا والشِفا!
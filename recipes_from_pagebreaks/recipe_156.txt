طاجن فاصوليا خضراء باللحمة
الطاجن ده أكلة مشهورة في المطبخ المصري، وبيجمع بين الفاصوليا الخضراء واللحمة والتوابل اللّي بتخلي الطعم رائع. يتميز بإضافة الطماطم والصلصة، وبيكون طبق غني ولذيذ.
المكونات:
 فاصوليا خضرا.
 بصل.
 تُوم.
 مَلح وفِلفِل.
 بُهارات.
 مكعب مرقة.
 فِلفِل حار.
 طماطم مفرومة.
 صلصة طماطم.
 رشةْ سُّكَّر.
 بابريكا.
 رُز للتقديم.
طريقة التحضير:
حُطّي السَمنة  في حَلَّة على النار وسخّنيها.
ضِيفي البصل والتُوم مع السُّكَّر وشيحيهم لحد ما يكرملوا.
ضِيفي مكعب المرقة والصلصة وقلِّبيهم مع بعض.
بعد كده، ضِيفي اللحمة بعد ما تسلقيها نُص سلقه.
ضِيفي التوابل والفِلفِل الحار، وقلِّبيهم مع بعض.
ضِيفي الفاصوليا وعصير الطماطم وقلِّبيهم كويس لحد ما يمتزجوا مع بعض.
صُبّي عليهم المياه المغلي وإتركيهم على نار عالية لحد ما يغلو.
حُطّي الخليط في الطاجن ودَخليه الفرن لحد ما يِستوي تماماً.
قدّميه مع الرُز. و بالهنا و الشِفا.
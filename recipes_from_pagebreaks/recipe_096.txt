طبق فِراخ بالكاري والمشروم
وصفة لذيذة وسهلة من المطبخ الهندي بنكهة الكاري المميزة والمشروم.
المكونات:
نُص  كيلو صدور فِراخ  مُقطعة مكعبات.
كُبّايَة  مشروم  مُقَطَّع شرايح.
بَصَلة مُقطعة صغير.
إتنين فص تُوم مفروم.
قرن فِلفِل حار مفروم. 
ملعقة  صَغيرة جَنزَبِيل  طازة مبشور.
ملعقة  صَغيرة كاري.
نُص  ملعقة  صَغيرةكُركُم.
نُص كُبّايَة  لبن.
إتنين ملعقة كبيرة زيت.
نُص  ملعقة  صَغيرة زعتر ناشف.
نُص  ملعقة  صَغيرة روزماري ناشف.
مَلح وفِلفِل أسود حسب الرغبة.
نُص  ملعقة  صَغيرة بُهارات فِراخ. 
مكعب مرقة. 
نُص كُبّايَة  مَيَّة مغلي.
رُبع كُبّايَة  عصير برتقال (اختياري لو حابب تضيف نكهة مختلفة).
رُز  أبيض أو رُز  بسمتي.
طريقة التحضير:
 في طاسة على نار متوسطة، نِحُط الزيت يسخن شوية، بعدين نِضِيفِ مكعبات الفِراخ ونِقلّبها لحد ما لونها يبقى دهبي.
  نِضِيفِ البصل والتُوم والفِلفِل الحار والجَنزَبِيل ، ونِقلّبهم لحد ما البصل يدبل.
 نِضِيفِ الكاري والكُركُم والبُهارات، وبعد كده نِحُط المشروم ونِقلّب كله مع بعض.
 نِحُط مكعب المرقة والمياه المغلية وعصير البرتقال (لو هنستخدمه)، ونِقلّبهم كويس.
 نسِيب الفِراخ على نار هادية لمدة خمسة عشر دقيقة لحد ما يِستوي.
 نِضِيفِ اللبن والزعتر والروزماري، ونسِيبه  خمس دقايق كمان على النار.
يقدم الفِراخ بالكاري والمشروم سخن مع الرُز الأبيض أو البسمتي.
ممكن نزين الطبق ببَقْدونس مفروم أو شرايح مشروم مشوحة.
و بالهنا و الشِفا يا ست الحبايب.
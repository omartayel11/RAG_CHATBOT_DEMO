طبق الفِراخ بالطريقة الصينية
الفِراخ الصيني من الأكلات السريعة والخفيفة اللّي بتتميز بتَتْبِيلَة الصويا صوص ونكهة الزَنجَبِيل المميزة. بيتحضر بسرعة وبيتقدم مع الرُز الأبيض أو النودلز، وبيكون اختيار مثالي للأكل الصحي والخفيف.
المكونات:
إتنين صدر فِراخ   مُقَطَّع شرايح رُفَيَّعَة.
غصن كَرَفس  مُقَطَّع شرايح.
ثلاث ملاعق كبيرة زيت نباتي.
ثلاث فصوص تُوم مهروس.
إتنين ملعقة  صَغيرة صلصة صويا.
أربع جزرات مُقطعة شرايح رُفَيَّعَة.
قطعة زَنجَبِيل طازة مُقطعة شرايح رُفَيَّعَة.
نُص  كُبّايَة  فاصوليا خضراء مُقطعة.
أربع بصلات خضراء مُقطعة شرايح.
فِلفِل أحمر  مُقَطَّع شرايح.
مَلح وفِلفِل أسود حسب الرغبة.
طريقة التحضير:
في طاسة كبيرة أو ووك، نِسخَّن الزيت على نار عالية.
نِضِيفِ التُوم والزَنجَبِيل والبصل الأخضر ونِقلّبهم لمدة دقيقة.
نِضِيفِ شرايح الفِراخ ونِقلّبهم كويس لحد ما يتغير لونهم.
نِضِيفِ الجَزَر ، الفاصوليا، والفِلفِل الأحمر ونِقلّبهم مع الفِراخ لمدة دقيقتين.
نِضِيفِ صلصة الصويا ونِقلّب كويس، ونسِيب الخليط على النار لحد ما يِستوي الفِراخ والخضار يبقى طري بس مقرمش شوية.
نضبط المَلح والفِلفِل حسب الرغبة.
يقدم ساخن مع الرُز الأبيض أو النودلز.
نصايح:
عشان الطعم يبقى أحلى، ممكن نِضِيفِ رشةْ سمسم محمص على الوش قبل التقديم.
لنكهة أقوى، ممكن نِضِيفِ ملعقة  صَغيرة من زيت السمسم في آخر خطوة.

و بالهنا و الشِفا يا ست الحبايب.
الحُمّص بالطحينة
الحُمّص بالطحينة من الأطباق اللّي لا غنى عنها على السفرة، سواء مع المشويات أو كطبق جانبي خفيف.
المكونات:
مِائَة جرام حُمّص حب (منقوع لعدة ساعات أو يفضل ليلة كاملة).
عصير إتنين لمون. 
ثلاث ملاعق كبيرة طحينة.
إتنين فص تُوم مهروس أو مبشور.
مَلح حسب الرغبة.
للتزيين:
ملعقة كبيرة زيت زيتون.
ملعقة  صَغيرة بابريكا.
بَقْدونس مفروم.
الطريقة:
نصفّي الحُمّص المنقوع ونِحُطه في حَلَّة مع مياه مغلية.
نسِيبه يغلي، بعدين نُوَطِّي النار ونسِيبه يِستوي لمدة ساعة تقريبًا لحد ما يبقى طري. نحفظ شوية من مَيَّة السلق علشان نستخدمه لاحقًا.
في الكَبّة أو الخلاط، نضرب الحُمّص المسلوق مع الطحينة، عصير اللمون ، التُوم، والمَلح، ونِضِيفِ شوية من مَيَّة السلق بالتدريج لحد ما نوصل للقوام المناسب (كريمي بس مش سايل).
نفرغ الحُمّص في طبق مفرود، ونزَيِّنه برشةْ بابريكا، بَقْدونس مفروم، وزيت زيتون.
يتقدّم مع عيش عربي ساخن، وشرايح خيار وطماطم.
وبالهنا والشِفا!
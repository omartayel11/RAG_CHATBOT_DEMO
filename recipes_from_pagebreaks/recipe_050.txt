سَلَطَة الرنجة
الوصفة دي حكاية في شم النسيم أو أي وقت تحبي تاكلي فيه حاجة سبايسي ومليانة نكهة! وسر الطعم؟ التَتْبِيلَة المظبوطة وخلط المكونات كويس!
المكونات:
سمكة رنجة مدخنة.
طماطم مُقطعة مكعبات  صَغيرة.
خيار  مُقَطَّع مكعبات  صَغيرة.
فِلفِل أخضر  مُقَطَّع صغير.
بَصَلة  صَغيرة مفرومة أو إتنين عود بصل أخضر مفروم.
جزرة مبشورة.
إتنين ملعقة كبيرة خل.
عصير لمونة.
ملعقة  صَغيرة هريسة شطة (أو أي صلصة حارة).
إتنين ملعقة كبيرة طحينة.
ملعقة كبيرة مَيَّة دافية.
الطريقة:
نشوي سمكة الرنجة على النار مباشرة لحد ما الجلد يتشقق وريحة التدخين تطلع منها.
نقشرها و نِنضِّفِها كويس من الشوك، و بعدين نِقَطَّعها قِطع صَغيرة ونِحُطها في وعاء.
في بولة تانية، نخلط الطماطم، الخيار، الفِلفِل الأخضر، البصل، والجَزَر  المبشور.
نِضِيفِ على الخليط هريسة الشطة ونِقلّب كويس.
في بولة  صَغيرة، نخلط الطحينة مع الخل والمياه وعصير اللمون  لحد ما القوام يبقى ناعم وكريمي.
نِضِيفِ خليط الطحينة على الرنجة والخضار، ونِقلّب كويس لحد ما كل المكونات تمتزج.
نقدّمها مع العيش البلدي، أو كطبق جانبي مع البطاطس المحمَّرة.
الرنجة مزاج، ويا سلام  لو مع قرن فِلفِل و بصل اخضر.
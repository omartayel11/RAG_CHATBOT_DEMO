سَلَطَة الفَتّوش
سَلَطَة الفَتّوش مقرمشة، منعشة، ومليانة نكهات شرقية تحفة. 
المكونات:
عيش لبناني  مُقَطَّع مربعات.
إتنين ملعقة كبيرة زيت زيتون.
إتنين طماطم مُقطعة مكعبات  صَغيرة.
فِلفِل أخضر بارد  مُقَطَّع صغير.
خيار  مُقَطَّع مكعبات  صَغيرة.
 كُبّايَة  خَس  مُقَطَّع شرايح.
مَلح حسب الرغبة.
نُص  ملعقة  صَغيرة فِلفِل أسود.
ملعقة  صَغيرة سماق.
ملعقة كبيرة عصير لمون  (اختياري لمزيد من الانتعاش).
الطريقة:
نِقَطَّع كل الخضار مكعبات  صَغيرة ونِحُطها في بولة كبيرة.
نِسخَّن زيت الزيتون في طاسة، و بعدين نقلي مربعات العيش فيه لغاية ما يصبح لونها دهبي  ومقرمشًا، و بعدين نصفّيها على ورق مطبخ.
نِضِيفِ العيش المقلي إلى الخضروات، و بعدين نِضِيفِ زيت الزيتون، المَلح، الفِلفِل الأسود، والسماق، ونِقلّبهم كويس.
نقدّم السَلَطَة فورًا علشان تفضل مقرمشة، ويا سلام لو معاها مشويات!
نصيحة الشيف:
لو عايزة الطعم أغنى، ممكن تضِيفي دبس رمان أو رشةْ زعتر ناشف.
لو عايزة تخليها صحية أكتر، حمّصي العيش في الفرن بدل القلي.
وبالهنا والشِفا!
شورْبة البصل
شورْبة البصل من الشوربات الدسمة واللذيذة اللّي بتملى الجسم طاقة، وبتبقى أحلى لما تتقدم مع العيش المحمص بالجبنة. وعلشان تطلع معاكي مظبوطة، ركزي في التفاصيل.
المكونات:
خمس و عشرين جرام زِبدة. 
إتنين ملعقة كبيرة زيت زيتون.
سِت بصلات متوسطة، مُقشرة ومُقطعة شرايح رُفَيَّعَة.
ملعقة كبيرة سُّكَّر.
أربع أكواب مرقة لحمة.
مَلح وفِلفِل أسود حسب الرغبة.
شوية خل.
الطريقة:
في حَلَّة على نار متوسطة، نِسخَّن الزيت مع الزِبدة .
نِضِيفِ البصل ونِقلّبه كل شوية على نار هادية لحد ما يطرى وياخد لون دهبي (حوالي عشرين دقيقة).
نِرُشّ السُّكَّر فوق البصل، ونفضل نِقلّبه على النار لمدة  خمس دقايق لحد ما يبدأ يتكرمل.
نِضِيفِ المرقة، وبعدها الخل والمَلح والفِلفِل الأسود، ونسِيب الشورْبة تغلي لمدة خمسة عشر دقيقة.
تُقدم سخنة مع العيش الفرنسي المحمص بالجبنة.
لتحضير العيش المحمص بالجبنة:
نِقَطَّع الرغيف الفرنسي شرايح متوسطة، ونِرُشّ عليها جبنة مبشورة.
نِحُطها تحت الشواية لحد ما الجبنة تسيح وتتحمر.
تتقدم مع الشورْبة، وبالهنا والشِفا!
ولو حد داقها وقالك سر الطعم، قوليله: دا من عندنا... وإحنا بتوع الأكل!
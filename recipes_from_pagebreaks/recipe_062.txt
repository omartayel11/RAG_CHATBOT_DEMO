طبق رُز بالخضار 
الوصفة دي خفيفة، صحية، وسهلة التحضير، وسر الطعم؟ تشويح الخضار مع الزِبدة  علشان تطلع النكهة!
المكونات:
 إتنين كوب رُز بسمتي.

 جزرة متوسطة مبشورة.

إتنين عود بصل أخضر مفروم.

 كُبّايَة  كرنب مبشور.

إتنين ملعقة كبيرة زِبدة.

إتنين ملعقة كبيرة زيت دُرَة.

 إتنين كوب مَيَّة.

مَلح وفِلفِل أسود حسب الرغبة.
طريقة التحضير:
نغسل الرُز كويس ونِنقَعه في مَيَّة دافئ لمدة نُص ساعة، و بعدين نصفّيه.
في حَلَّة على نار متوسطة، نِسخَّن الزيت والزِبدة ، و بعدين نِضِيفِ البصل الأخضر ونشوّحه لغاية ما يدْبَل.
نِضِيفِ الجَزَر  المبشور والملفوف ونشوّحهم لمدة  خمس دقايق لغاية ما تخرج النكهة.
نِضِيفِ المَلح والفِلفِل حسب الرغبة، و بعدين نِضِيفِ الرُز ونِقلّبه مع الخضار لغاية ما يبدأ لونه  يِصْفَرّ شوية.
نِضِيفِ المياه المغلية، ونسِيب الخليط على نار عالية لمدة عَشرة دقايق لغاية ما يتشرب المياه.
نِغَطِّي الحَلَّة ونخفض النار، ونسِيب الرُز يِستوي على نار هادئة لمدة خمسة عشر دقيقة.
نصيحة الشيف:
ممكن تضِيفي رشةْ كاري أو كَمُّون علشان طعم أقوى.
لو بتحبي الطعم يكون أغنى، ممكن تستبدلي المياه بمرقة فِراخ  أو خضار.
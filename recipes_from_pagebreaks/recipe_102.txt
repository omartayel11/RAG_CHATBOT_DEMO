طبق فِراخ  كنتاكي بيتي
الوصفة دي سهلة جدًا، وهتديكي طعم مقرمش ولذيذ زي فِراخ  المطاعم، بس أحلى وأنظف بكتير. السر في التَتْبِيلَة اللّي بتخلي الفِراخ طري من جوه ومقرمش من بره.
المكونات:
فَرخة (حوالي كيلو)، مُقطعة أربع قِطع بدون الجلد.
ثلاث ملاعق ونُص نِشا.
ثلاث ملاعق ونُص دقيق.
ثلاث ملاعق ونُص صلصة صويا.
إتنين بيضة.
ملعقة  صَغيرة مَلح.
قليل من الخل.
زيت للقلي.
طريقة التحضير:
في وعاء عميق، إخلطي النِشا مع الدقيق وصلصة الصويا والبيض والمَلح والخل كويس جدًا.
غمسي قِطعالفِراخ في الخليط، وإتأكدي إنها متغطية بالكامل.
سيبي الفِراخ في التَتْبِيلَة لمدة ساعة عشان تاخد النكهة كويس.
سخّني الزيت في طاسة عميقة على نار متوسطة، ولما يسخن، وطي النار شوية.
حُطّي قِطع الفِراخ في الزيت، وغطي الطاسة عشان يِستوي كويس من جوه.
قلِّبي الفِراخ على الناحية التانية وسيبيه لحد ما يتحمر ويبقى لونه دهبي  مقرمش.
القلي بياخد حوالي خمسة و أربعين دقيقة أو أقل حسب حجم القطع.
قدّميه مع البطاطس المقلية وسَلَطَة كول سلو، وبالهنا والشِفا!
نصايح لنجاح الوصفة:
التَتْبِيلَة مهمة جدًا، فحاولي تسيبي الفِراخ فيها أطول وقت ممكن عشان يكون طري ولذيذ.

القلي على نار هادية بيدي نتيجة أحسن وبيخلي الفِراخ يِستوي كويس من جوه من غير ما يتحرق من بره.

لو عاوزة قرمشة أكتر، ممكن تضِيفي شوية بُقسُماط ناعم للخليط.

جربيه، وصدقيني طعمه أحلى بكتير من الجاهز!
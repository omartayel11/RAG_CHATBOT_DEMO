طبق الفِراخ المقلية المقرمشة 
مقرمش من بره و طري من جوه، جربيه وهتكرريه دايمًا! 
المكونات:
 دبابيس فِراخ  (حسب العدد المطلوب).
  إتنين فص تُوم مفروم.
  عصير لمونة.
  دقيق (للتغليف).
  لبن.
  بيض.
  جبنة بارميزان مبشورة (اختياري لكن بتدي طعم رهيب).
  كورن فليكس مجروش (أو بُقسُماط خِشن).
  كَمُّون.
  بُهارات فِراخ.
  بودرة تُوم.
  بودرة بصل.
  مَلح وفِلفِل أسود.
  زبادي.
  بَقْدونس مفروم.
  روزماري (إكليل الجبل) مفروم.
  جزر مبشور (للتقديم مع الطبق).
طريقة التحضير:
في حَلَّة على النار، نغلي مَيَّة ونِضِيفِ بوكيه جارنيه (وَرَق لَوْرَى – حَبَّهَان – بَصَلة – فِلفِل أسود صحيح) وعصير اللمون .
نِسَقِّط الدبابيس في المياه المغلية ونسِيبها خمس دقايق فقط، و بعدين نرفعها ونِحُطها فورًا في مَيَّة بارد.
نسِيبها تتصفى تمامًا من المياه.
في بولة كبيرة، نخلط الزبادي مع التوابل (بودرة تُوم، بودرة بصل، كَمُّون، بُهارات فِراخ، مَلح، فِلفِل أسود)، التُوم المفروم، والروزماري المفروم.
نِضِيفِ قِطع الفِراخ للخليط ونِقلّبها كويس، ويفضل نسِيبها ساعة في التلاجة علشان تتشرب الطعم.
نجهز ثلاث أطباق:
الأول: فيه الدقيق متبل بمَلح وفِلفِل.
الثاني: خليط من البيض واللبن والجبنة البارميزان المبشورة.
الثالث: كورن فليكس مجروش (أو بُقسُماط خِشن).
نغطس الدبابيس في الدقيق أولًا، و بعدين في خليط البيض واللبن، وأخيرًا في الكورن فليكس مع الضغط عليها لتتماسك.
نِحُطها في الفريزر رُبع ساعة  علشان تمسك التغطية كويس.
نِسخَّن زيت غزير على نار متوسطة.
نقلي الدبابيس لحد ما تاخد لون دهبي مقرمش، ونِطلَّعها على ورق مطبخ.
تتقدم سخنة مع البطاطس الشيبسي أو بطاطس ودجز، وصوص الجبنة أو التُومية.
 مقرمشة وطعمها يجنن، جَرِّبِيهَا وهتحبيها من أول مرة!
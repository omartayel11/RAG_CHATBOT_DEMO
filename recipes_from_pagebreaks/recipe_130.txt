صينية المسقعة بالبَشَاميل
المكونات:
بتنجان رومي ( مُقَطَّع شرايح).
زيت.
بصل مفروم و تُوم مفروم.
جزر مبشور.
فِلفِل رومي  مُقَطَّع شرايح.
فِلفِل حار.
صلصة طماطم. كَمُّون. مَلح وفِلفِل أسود.
لحمة مفرومة معصجة و عصير طماطم.
لتحضير البَشَاميل:
إتنين ملعقة كبيرة دقيق، و ملعقة كبيرة سَمنة.
إتنين كوب  لبن.
جبنة رومي مبشورة و جبنة موتزاريلا مبشورة.
طريقة التحضير:
في حَلَّة على النار، حمّري الدقيق في السَمنة  لحد ما ياخد لون دهبي  فاتح.
ضِيفي اللبن تدريجيًا مع التقليب المستمر لحد ما توصلي للقوام المطلوب.
ارفعيه من على النار واتركيه يهدأ شوية.
شوّحي شرايح البتنجان  على الجريل من الناحيتين (أو إقليها في الزيت لو بتحبيها مقرمشة).
حُطّيها على ورق مطبخ علشان تتخلصي من الزيت الزايد.
تحضير خليط اللحمة:
سخّني شوية زيت في طاسة، وشوّحي البصل والجَزَر  والتُوم لحد ما يطروا.
ضِيفي الفِلفِل الرومي والفِلفِل الحار، وبعدها الصلصة وعصير الطماطم.

تبّلي بالمَلح، الفِلفِل، والكَمُّون، وبعدها ضِيفي اللحمة المعصجة، وقلِّبي كويس.
تجميع الصينية:
في صينية فرن، رُصّي طبقة من البتنجان المشوي.
ضِيفي طبقة من خليط اللحمة المفرومة.
كرري الطبقات، وآخر طبقة تكون حلقات الفِلفِل الرومي.
صُبّي عصير الطماطم فوق الطبقات.
وزّعي البَشَاميل على الوش، ورُشّي الجبنة الرومي والموتزاريلا.
دَخلي الصينية الفرن على درجة حرارة مِائَة و ثمانون  لحد ما الوش ياخد لون دهبي.
بالهنا والشِفا!
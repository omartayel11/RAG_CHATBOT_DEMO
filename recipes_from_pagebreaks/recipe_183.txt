طاجن كباب حَلَّة بالبطاطس
الطاجن ده من الأكلات الرائعة اللّي بتجمع بين طعم اللحمة الطري مع البطاطس المقرمشة في صوص غني وبُهارات لذيذة. لو حابة تعملي أكلة مميزة وسهلة، دي وصفة هتستمتعي بيها!
المكونات:
لحمة مكعبات  صَغيرة.
بصل  مُقَطَّع صغير.
تُوم مفروم.
طماطم مفرومة.
صلصة طماطم.
بطاطس مكعبات.
شطة هريسة.
مَلح وفِلفِل.
بابريكا.
تُوم بودرة.
بصل بودرة.
مشروم.
كَمُّون.
مكعب مرقة.
سَمنة. 
زيت.
رُز أبيض للتقديم.
طريقة التحضير:
في طاسة على النار، سخّني السَمنة  البلدي وحُطّي فيها اللحمة المكعبات وقلِّبيها لحد ما تتحمر من جميع الجوانب.
بعد كده، ضِيفي البصل ال مُقَطَّع والتُوم المفروم وقلِّبيهم مع اللحمة لحد ما يدْبَلوا.
ضِيفي الطماطم المفرومة وصلصة الطماطم والهريسة، وقلِّبيهم مع بعض.
ضِيفي المشروم مع الفِلفِل الحار والبُهارات (المَلح، الفِلفِل، البابريكا، التُوم البودرة، البصل البودرة، والكَمُّون)، وإتركيهم يطهوا مع اللحمة لحد ما يِتْسَبِّكُوا كويس.
ضِيفي مكعب المرقة مع شوية مياه لو احتاجت، واتركيها تغلي شويه.
في نفس الوقت، قطّعي البطاطس لمكعبات وقليها في الزيت لحد ما تكون دهبي  ومقرمشة.
بعد ما اللحمة تِتْسَبِّك كويس، ضِيفي البطاطس المقلية وإخلطيهم مع بعض.
حُطّي الخليط كله في طاجن ودَخلي الفرن لحد ما يِستوي تمامًا ويأخذ لون دهبي جميل.
قدّميه مع الرُز الأبيض كوجبة مميزة.

بالهنا والشِفا!
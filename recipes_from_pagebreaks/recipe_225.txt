ورق عِنَب بالكوارع 
ورق العِنَب من الأكلات المحبوبة في كل بيت مصري، ولما يتجمع مع الكوارع يبقى عندنا أكلة طعمها ولا أطيب! طريقة تحضير ورق عِنَب بالكوارع هتخليكي تحسي بأحلى طعم مع كل قضمة.
المكونات:
إتنين كوب رُز بسمتي.
بَصَلة كبيرة مبشورة.
إتنين كوب خضرة مِشَكِّلة مفرومة (كُزبرة، شَبَت، بَقْدونس).
إتنين ملعقة كبيرة صلصة.
مَلح وفِلفِل حسب الذوق.
ورق عِنَب (حسب الحاجة).
شوربة أو مرقة كوارع.
خلطة الكوارع:
كوارع.
ملعقة كبيرة تُوم مفروم.
ملعقة كبيرة سَمنة.
رُبع كوب خل.
ملعقة كبيرة كُزبرة مطحونة.
كُبّايَة عصير طماطم.
طريقة التحضير:
تحضير الحشوة:
 في بولة كبيرة، هنحط الرُز، البصل المبشور، الخضرة المِشَكِّلة، الصلصة، المَلح والفِلفِل، وهنقلب كل المكونات كويس لحد ما الخليط يتجانس مع بعضه. ده هيكون خليط الحشوة اللّي هنحشي بيه ورق العِنَب.

حشو ورق العِنَب:
 نبدأ نحشي ورق العِنَب بالخليط اللّي حضرناه، ونلفه كويس علشان ما يفتحش أثناء الطهي. لما نخلص، نرص المحشي في طاجن.

سقاية ورق العِنَب:
 في طاجن، هنِضِيفِ مرقة الكوارع الساخنة لحد ما تغطي ورق العِنَب تمامًا. نِغَطِّي الطاجن ونسيبه على نار هادئة علشان يستوي.

تحضير طشة الكوارع:
 في طاسة على النار، هنحط السَمنة ونشوّح فيها التُوم لحد ما يطلع ريحته. بعد كده، نِضِيفِ الكُزبرة المطحونة ونشوّحها مع التُوم، وبعد كده نِضِيفِ الخل والكوارع، ونقلبهم كويس. نِضِيفِ عصير الطماطم ونسيب المكونات تطبخ مع بعض لحد ما يختلطوا ويِتْسَبِّكُوا.
 بعد ما يكتمل طهي ورق العِنَب، نِضِيفِ الطشة اللّي حضرتها فوق ورق العِنَب المحشي، ونسيبها على النار لحد ما تتشرب كل الطعم. و فى الأخر ضِيفي شوية عصير ليمون فوق الورق العِنَب.
بعد ما ورق العِنَب  يِستوي تمامًا ، نقدم الطبق سُخن وبالهنا والشفا!
طبق الرُز الإيراني بالفِراخ
الرُز الإيراني بالفِراخ من الأكلات اللذيذة اللّي بتتميز بنكهة الزعفران والبُهارات. الوصفة دي مناسبة للعزومات أو الوجبات العائلية، وتقدري تتحكمي في كمية البُهارات حسب ذوقك.
المكونات:
 إتنين كوب رُز (منقوع في المياه لمدة نُص دقيقة أو أكثر).
فَرخة كاملة (مُقطعة لقِطع  صَغيرة).
إتنين بطاطس كبيرة (مُقطعة مكعبات).
نُص  ملعقة  صَغيرة زعفران (أو أقل حسب الرغبة).
نُص  ملعقة كبيرةكُركُم.
نُص  ملعقة كبيرة مَلح.
نُص  ملعقة  صَغيرة فِلفِل أسود.
نُص  ملعقة كبيرة بُهارات فِراخ.
زيت للقلي.
طريقة التحضير:
في وعاء، إخلطي الفِراخ مع البطاطس وضِيفي عليهم المَلح وبُهارات الفِراخ والكُركُم والفِلفِل الأسود، وقلِّبيهم كويس.

سخّني الزيت كويس، و بعدين إقلي مكعبات البطاطس لحد ما تتحمر، وبعدها طلّعيها من الزيت.

في نفس الزيت، إقلي قِطع الفِراخ لحد ما تِستِوي، و بعدين طلّعيها واتركيها على جنب.

في حَلَّة كبيرة، اغلي كمية كافية من المياه وضِيفي المَلح.

ضِيفي الرُز وسويه نُص سوا، وبعدها صفيه من المياه.

في نفس الحَلَّة، حُطّي شوية زيت، وبعدها ضِيفي نُص كمية الرُز.

رُصّي فوقه طبقة من الفِراخ والبطاطس، و بعدين غطيهم بباقي كمية الرُز.

دوّبي الزعفران في شوية مَيَّة مغلي، وصُبّيه فوق الرُز عشان يديه نكهة ولون جميل.

غطي الحَلَّة كويس، وسيبيها على نار هادية لحد ما يِستوي الرُز تمامًا ويتشرب النكهات.

قَدِّمِي الرُز الإيراني بالفِراخ ساخن، وزيّنيه بالمكسرات أو الزبيب لو حبيتي، وبالهنا والشِفا!
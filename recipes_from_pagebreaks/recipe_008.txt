شورْبة الشوفان 
شورْبة الشوفان من الأكلات المغذية واللذيذة، وبتبقى أحلى لما تكون غنية بالكْرِيمَة والمشروم. 
المكونات:
نُص فَرخة مسلوقة ومُقطعة صغير جدًا بدون عَضْم.
مياه سلق الفِراخ.
أربع معالق كبيرة شوفان.
شوية مياه (لو احتجنا).
مكعب مرقة فِراخ.
رشةْْ مَلح (حسب الرغبة).
علبة قِشطة.
إتنين ملعقة كبيرة مايونيز.
علبة مشروم  مُقَطَّع صغير.
 نُص لمونة.
الطريقة:
في حَلَّة على النار، نِحُط مياه سلق الفِراخ مع مكعب المرقة ورشةْْ المَلح ونسِيبهم يغليوا.
نِضِيفِ الشوفان والقِشطة والمايونيز، ونِقلّب كويس جدًا بالمضرب اليدوي علشان القوام يبقى ناعم ومتجانس.
نسِيب الخليط على نار هادية لحد ما يتقل شوية.
نِضِيفِ المشروم وعصير اللمون ، ونسِيبهم دقيقتين كمان على النار.
تتقدّم سخنة، ويا سلام لو جنبها عيش محمص أو بَقْدونس مفروم للزينة.
شوربة و لا الذّ ,يعني هتاكلى صوابعك وراها.